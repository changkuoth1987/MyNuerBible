<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
33 <br />
Pal kɛ kui̱ luäkä <br />
1Riɛk akɛ ji̱ lö dääk, <br />
ji̱n ram mi /ka̱n met däk, <br />
riɛk akɛ ji̱ lö gua̱n luɔm, <br />
ji̱n ram mi /ka̱n met luɔm! <br />
Mi wi̱i̱ däk nath wä päl, <br />
ba ji̱ däk, <br />
kä mi wi̱i̱ lom nath wä päl, <br />
ba ji̱ cu luɔm bä. <br />
2Lö Kuoth Nhial gɔaani kɛ kɔ, <br />
kɔn liɛpkɔ ni ji̱. <br />
Jakni rɔ kä buɔ̱mda <br />
kɛ runwaŋni diaal, <br />
kä jakni rɔ kä käända <br />
kɛ gua̱a̱th rikä. <br />
3Kɛ ma̱r jɔawdu la naath <br />
rɔ̱ a bar, <br />
kɛ jiëcdu kɛ rɔ la döör <br />
rɔ̱ a riaw piny. <br />
4Ba kuakun pɛc lö döör, <br />
ce̱tnikɛ min la kɔaryɔamni <br />
rɔ̱ a määt, <br />
ce̱tkɛ min la ra̱a̱kni <br />
rɔ̱ a yuur, <br />
bi naath rɔ̱ yuɔ̱ɔ̱r thi̱n. <br />
5Kuoth Nhial di̱tdɛ, <br />
kä cieŋɛ ni nhial, <br />
jɛn bɛ Dha-yɔn thiäŋ <br />
kɛ thuɔ̱k kɛnɛ cuŋ. <br />
6Kä ɛ jɛn bia̱ päl piny kä yɛ mɔ, <br />
tëë kɛ ka̱n mi di̱i̱t kɛnɛ <br />
pɛl kɛ ŋäc ŋɔaani, <br />
kä luth Kuɔth Nhial <br />
ɛ jɛn la ria̱ŋdɛ mɔ. <br />
7Kä nɛnɛ wutni tin buɔ̱m buɔ̱ɔ̱m <br />
wieekɛ rɛy duɔ̱pni, <br />
kɛn ji̱ malä cikɛ wiee ɛlɔ̱ŋ. <br />
8Ca duɔ̱p tin di̱t päl baaŋ, <br />
ci ja̱a̱l duɔ̱pni ja̱l päl. <br />
Ca mat ruaacni däk, <br />
kä ca ɣöö bi kɛn a nëën lo̱k, <br />
thilɛ ram mi lɛ̈n lɛ luɔ̱th. <br />
9Mun pärɛ kä cɛ kööt, <br />
ci Lɛ-ba-nɔn pöc a cɛ rɔɔl, <br />
ci Ca-ron ce̱tnikɛ därdɔaar, <br />
kä ci ji̱th jiɛn Ba-can <br />
kɛnɛ Päm Kar-mɛl pɛ̈ɛ̈n. <br />
Luek Kuɔth kɛ ji̱ tɛ̈rɛ <br />
10Kä cu Kuoth Nhial wee i̱, <br />
“Ɣän bä rɔ jiɛc ɛn täämɛ, <br />
ɣän bä rɔ jiac nhial, <br />
ɣän bä buɔ̱mdä nyoth täämɛ. <br />
11Yɛn la̱tdɛ ca̱a̱p ti jiäk, <br />
kä tin la̱tdɛ kɛ jiäk, <br />
kä yiëëdun ɛ mac mi <br />
bi yɛ waŋ. <br />
12Kä bi naath waaŋ ce̱tnikɛ mim, <br />
bikɛ waaŋ ce̱tnikɛ <br />
kuiy ti waŋ kɛ mac.” <br />
13Kä yɛn tin te nɔ̱nä, <br />
liɛŋɛ min cä la̱t, <br />
kä yɛn nɛy tin te <br />
thiekä ŋa̱cɛ buɔ̱mdä. <br />
14Ji̱ dueeri Dha-yɔn dualkɛ, <br />
lathɛ nɛy tin thil Kuoth, <br />
wäkɛ i̱, “Ɛŋa rɛydan dëë cieŋ <br />
rɛy maac ɛ pɛt naath ɛ? <br />
Ɛŋa kä kɔn dëë cieŋ rɛy <br />
maac in thil pek ɔ?” <br />
15Kä nɛy tin lät ni cuŋ, <br />
kä latkɛ ni ruac mi cuɔ̱ɔ̱ŋ, <br />
kä lökɛ ɣöö ba ŋɔak jek <br />
kɛ mac nath, <br />
kä /ca mi kɔakɛ kɛ kän, <br />
kä /ca ruac luɔ̱c nath liŋ, <br />
kä lökɛ ɣöö ba mi <br />
jiääk guic, <br />
16kɛ kɛn nɛy tin bi cieŋ malä, <br />
bi gua̱a̱th ga̱ŋdiɛn <br />
a päm mi bum, <br />
bikɛ tekɛ mi̱eth mi ro̱ŋ, <br />
kä bi pi̱i̱kiɛn te thi̱n. <br />
Ŋa̱th kɛ kui̱ gɔɔyä mi bi ben <br />
17Bi wäŋkun kuäär nɛn <br />
rɛy gɔɔyädɛ, <br />
bia mun in räth ni nɔ̱nä nɛn. <br />
18Kä bi car ni rik tëë wal wi̱i̱ i̱, <br />
“Jɛn a nikä ɛn bo̱o̱th <br />
rɛ̈m ëëdan? <br />
Jɛn a nikɛ ɛn ram ëë <br />
la tho̱lbo̱k ɛ thol? <br />
Jɛn a nikä ɛn ram ëë <br />
la bo̱o̱th biɛɛni?” <br />
19/Cikɛ bi nyɔk kɛ nën kɛn <br />
ji̱ liakä, <br />
kɛn nɛy tin kueckɛ ruacdiɛn, <br />
nɛy tin /ca thokdiɛn <br />
dëë met ŋa̱c. <br />
20Guic Dha-yɔn wec in canɛ mɛk <br />
kɛ ɣöö banɛ la ti̱emnɛ thi̱n! <br />
Bi wäŋkun Jɛ-ru-tha-lɛm nɛn, <br />
ɛn wec malä, kɛmɛ mi <br />
/ca bi wany, <br />
ca lo̱cdɛ bi met do̱th, <br />
kä thilɛ depdɛ mi <br />
bi met puɔ̱t. <br />
21Ɛn wi̱ni Kuoth Nhial ba buɔ̱mdan, <br />
bɛ ce̱tnikɛ mun kiɛri <br />
mi di̱i̱t kɛnɛ löli, <br />
ti thilɛ riäy mi ba gɛr <br />
kɛ law thi̱n, <br />
kä thilɛ babuur mi <br />
bi rët kɛ kɛ. <br />
22Kɛ ɣöö Kuoth Nhial ɛ luukda, <br />
Kuoth Nhial ɛ rueecda, <br />
ɛn Kuoth Nhial ɛ kuäär, <br />
jɛn bɛ kɔ kän. <br />
23Dep babuurädu lɔrkɛ, <br />
kä /ca bi̱i̱dɛ dëë luäŋ <br />
kɛ rɔm guäthdɛ, <br />
kä /ci bieynikɛ rɔ̱ <br />
luäŋ kɛ ɣär. <br />
Kä ba kuak ti ŋuan <br />
ti ca pɛc da̱a̱k, <br />
amäni ŋöt bikɛ pɛɛc. <br />
24Kä bɛ thil ram mi cieŋ kä <br />
Dha-yɔn mi bi wee i̱, <br />
“Ta̱a̱ kɛ juey”, <br />
kä ba dueer nɛɛni tin <br />
cieŋ ɛn wi̱ni päl. <br />
<h3><a href="isa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
