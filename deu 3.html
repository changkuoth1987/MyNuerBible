<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
3 <br />
Juc ji̱ I-thɛ-rɛl kɛ Kuäär Ög <br />
(Kuen 21:31-35) <br />
1“Kɛ kɔrɛ cuakɔ rɔ riet dup Ba-can. Ɛ jɛn cu Ög kuäär Ba-can käny raar pääthɛ kɔ, kɛnɛ nɛɛkɛ diaal nyieenyɛ kɛ kɔ thiekä Ɛ-dhɛ-ri. 2Ɛ ni ɣöö ci Kuoth Nhial ɣä jiök i̱, ‘Cu dual kɛ jɛ. Kɛ ɣöö cä ka̱m ji̱ kɛnɛ nɛɛkɛ diaal nikɛ wecdɛ. Bikɛ däk ce̱tnikɛ däk ëë däki Thi-yon kuäär ji̱ Ɛ-mor tëë cieŋ kä Ɛc-bon.’ <br />
3“Kä cu Kuoth Nhial Kuothda nɛy lɛni ka̱m Ög, kuäär Ba-can bä, kɛnɛ nɛɛkɛ diaal. Cuakɔ kɛ thum ni kɛn diaal a thilɛ mi ci kän kä jɛ. 4Cuakɔ wi̱i̱kɛ ka̱n ni kɛn diaal ɛn guäthɔ. Thilɛ wec ɔ ka̱nkɔ ka̱n ɔ kä wi̱i̱kɛ ti jiɛɛn bäkɛl. Rööl Ar-gob kɛɛliw, kuäärä Ög kä Ba-can. 5Kɛn wi̱i̱ ɛ ti diaal cakɛ muc pa̱nyni ti ba̱r ba̱a̱r kɛnɛ thiekni ti tekɛ do̱o̱pni ti la ga̱k kɛ kɛ. Kɛ wi̱i̱ kɔ̱kiɛn ti ŋuan ti thil pa̱nyni. 6Cuakɔ kɛ näk kä cuakɔ kɛ däk, ce̱tkɛ mëë cakɔ lät kä Thi-yon kuäär Ba-can, mëë cuakɔ wi̱i̱ däk, kä cuakɔ wutni kɛ män kɛ gaat näk. 7Cuakɔ ɣɔk kɛnɛ kuak wec ka̱n ala nyinkɔ. <br />
8“Ɛn guäth ɛmɔ cuakɔ mun kua̱ri da̱ŋ rɛw ka̱n, kua̱r ji̱ Ɛ-mor tëë cieŋ taŋ kiɛr Jɔr-dɛn, känɛ ni lo̱o̱lä Ar-non a wä pa̱a̱m Ar-non, 9(Ɛn päm ɛ mɔ cɔl ji̱ Dhi-don ɛ i̱ Thir-yon, kä cɔl ji̱ Ɛ-mor i̱ Thi-nir), 10cakɔ wi̱i̱ diaal tin kuer ni kä Gil-yad kɛɛliw kɛnɛ Ba-can kɛɛliw, a räth ni kä Thal-ka kɛnɛ Ɛ-dhɛ-ri, wi̱i̱ kuäärä Ög kä Ba-can ka̱n.” <br />
11(Cu kään ni Ög kuäär Ba-can kä ji̱ Rɛpa. Nɛnɛ, dhaŋdɛ ɛ dhaŋ yieethä bärɛ ɛ jua̱th tetdä da̱ŋ wäl diɔ̱k, päär ɣäp ɣääpdɛ kɛ jua̱th tetdä da̱ŋ bäkɛl. Ŋotdɛ kä Rɛ̈-baa wec ji̱ Am-on.) <br />
Dho̱r tëë cieŋ nhiam Jɔr-dɛn <br />
(Kuen 32:1-42) <br />
12“Ɛn wa̱nɔ mëë ku nɛy mun ka̱n, cua̱ thok duëël Rɛ-u-ben kɛnɛ thok duëël Gad ka̱m mun in tokɛ ni kä Ä-ro-er min te peek lo̱o̱lä Ar-non, kɛ tha̱a̱ŋ muɔ̱n wi̱i̱ni pa̱a̱m ji̱ Gil-yad kɛnɛ wi̱i̱kɛ kɛɛl. 13Tha̱a̱ŋ Gil-yad nikɛ Ba-can kɛɛliw wec kuäärä Ög, ala röl Ar-gob. Cua̱ jɛ ka̱m tha̱a̱ŋ thuɔ̱k duëël Ma-na-thɛ. (Ɛn Ba-can kɛɛliw, cɔal kɛ jɛ i̱ mun ji̱ Rɛpa. 14Kä cu Ya-ir gat Ma-na-thɛ röl Ar-gob min mɔ Ba-can ka̱n, a räth ni këth rööl ji̱ Gɛ-cur, kɛnɛ röl ji̱ Maaka. Kä cua wec cɔl nikɛ ciötdɛ i̱ wec Ya-ir mäni walɛ.) <br />
15“Kä cua Ma-kir ka̱m Gil-yad. 16Cua̱ thok duëël Rɛ-u-ben kɛ thok duëël Gad Ka̱m mun in tookɛ ni kä Gil-yad a räth ni lo̱o̱lä Ar-non ala keydiɛn, a lɛnɛ wä ni kiir Ya-bɔk këth ji̱ Am-on. 17Mäni Ä-ra-ba kɛnɛ Jɔr-dɛn kɛ key bä. Känɛ jɛ ni kä Ki-nɛ-rɛth a räth ni Bar Ä-ra-ba baar in wac pi̱. Piny pa̱a̱m Pi̱dh-ga nhiam ɣɔaa.” <br />
18Ɛn guäth ɛmɔ cua̱ yɛ jiök i̱, “Ci Kuoth Nhial Kuothdun yɛ ka̱m ɛn mun ɛmɛ kɛ ɣöö bia ciɛŋ. Kä ɛ wutnikun wä ko̱o̱r kur kiɛɛr kɛɛl kɛ gaat muɔɔrikun duɔth gan I-thɛ-rɛl. 19Ɛ mänkun kɛnɛ gaatkun tin tiatni, kɛ ɣɔ̱ɔ̱kun (tin ŋuan tin ŋa̱cä) doth wi̱i̱ni tin cä ka̱m yɛ, 20amäni mi ci Kuoth Nhial mal ka̱m gaat muɔɔrikun, ce̱tkɛ mɔ te yɛn ɔ. Kä bikɛ mun in ca ka̱mkɛ ɛ Kuoth Nhial Kuothdun ciɛŋ kui̱ kiɛr Jɔr-dɛn. Kɛ kɔrɛ bia cu loc jɔk, kä bia wä cieŋ ni guäth in cä ka̱m yɛ. <br />
21“Kä ɛn guäth ɛmɔ cua Jɔ-cua jiök i̱, ‘Ci jɛ nɛn kɛ waŋdu ɛn min ci Kuoth Nhial Kuothdu jɛ lät kä kua̱r da̱ŋ rɛw ɛ ti. Ɛ jɛn min bi Kuoth Nhial ɛ lät kä kuäär kua̱ri diaal tin wi̱i̱ thi̱n. 22Cu dual kɛ kɛ. Bi Kuoth Nhial Kuothdu ko̱ru tɛ̈r.’ ” <br />
Pen Muthɛ wä kä Kɛ-naan <br />
23Ɛn wa̱nɔ cua̱ rɔ goŋ nhiam Kuɔth Nhial wa̱a̱ i̱, 24“Aɣ Kuäär ni Kuoth, ɣän ŋa̱cä jɛ i̱ ci nyuɔth ni kuanydu tuk kä tin gɔw kɛnɛ lätku tin bum. Kɛ ɣöö ɛ kuoth in rɛydiɛn ɔ nhial kiɛ piny dëë lät ti ce̱tkɛ lätku la̱t ɔ? 25Jak ni ɣä kä wä, la̱ŋä ni ji̱, kɛ ɣöö bä mun in gɔaa kui̱ Jɔr-dɛn wä nɛn. Ɛn wec pa̱a̱m in gɔaa kɛnɛ Lɛ-ba-nɔn. 26Duundɛ ɣöö jiäk lɔc Kuɔth Nhial kɛ ɣä kɛ kui̱dun, ɛ jɛn /kenɛ palä liŋɔ. Cuɛ ɣä jiök ɛn Kuoth Nhial, ‘Cɛ thuɔ̱k. Cu rɔ nyɔk kɛ ruac kɛ ɣä kɛ kui̱ kä nɔmɔ. 27Wër wi̱i̱ pa̱a̱m Pi̱dh-ga, guicni jɛ nhiam ɣɔaa kɛnɛ jɔk ɣɔaa kɛ cuec ɣɔaa kɛnɛ cam ɣɔaa, kä guicɛ kɛ wäŋku, kɛ ɣöö /ci bi wä kui̱ Jɔr-dɛn ɛmɔ. 28Duundɛ ɣöö käni Jɔ-cua, comɛ kä bumɛ, kɛ ɣöö bɛ wä kui̱c ala bööth nɛɛni ti̱ti̱. Kä bɛ kɛ jak kä cieŋkɛ mun in bi nɛn.’ 29Cuakɔ te wi̱i̱ lo̱o̱lä min carɔ kɛ Beth-pɛ-yor.” <br />
<h3><a href="deu chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
</body>
</html>
