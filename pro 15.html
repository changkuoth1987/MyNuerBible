<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
15 <br />
1Ruac mi gɔaa thukɛ gak, <br />
kä ruac mi jiääk no̱ŋɛ gak. <br />
2Ram mi pɛl latdɛ ni pɛl, <br />
kä ram mi dɔ̱a̱r latdɛ ni <br />
nyin dɔ̱ɔ̱rä. <br />
3Kä Kuoth Nhial guicɛ nɛy diaal, <br />
guicɛ ji̱ dueeri kɛnɛ <br />
ji̱ cuŋni. <br />
4Kä lɛp mi gɔaa ce̱tdɛ <br />
kɛ jiath teekä, <br />
kä lɛp mi lat jiäk <br />
näkɛ yiëë. <br />
5Dɔ̱a̱r la lo̱kɛ ruaacni gua̱n, <br />
kä ram liŋ ruac ŋäcɛ ŋɔak. <br />
6Dhɔr raam mi gua̱n cuŋni tëëkɛ <br />
ria̱ŋ mi di̱i̱t, <br />
kä ria̱ŋ gua̱n dueeri no̱ŋɛ <br />
ni jɛ riɛk. <br />
7Kä ram mi pɛl la naŋɛ <br />
ni pɛl raar, <br />
kä /ci ram mi dɔ̱a̱r jɛ lät. <br />
8Kä muc gua̱n dueeri lo̱k <br />
Kuoth Nhial ɛ, <br />
kä nhɔkɛ ni pal gua̱n cuŋni. <br />
9Kä dup gua̱n dueeri lo̱k <br />
Kuoth Nhial kɛ, <br />
kä nhɔkɛ ni dup raam <br />
in guur ni cuŋ. <br />
10Kä da̱k a liip ram mi <br />
lät jiäk ni, <br />
kä ram lo̱k luek bɛ li̱w. <br />
11Kä lia̱a̱ kɛnɛ da̱k ŋäc <br />
Kuoth Nhial kɛ, <br />
kä dee lo̱c nath kulɛ tëë di! <br />
12Ram mi dhɔŋ dhɔŋ lo̱kɛ luek, <br />
kɛ ɣöö /cɛ dee met pɛl. <br />
13Ram mi gɔaa lɔcdɛ nhɔkɛ naath, <br />
kä cuɔl lɔaac nyonɛ yiëë. <br />
14Kä ram mi ŋäc ŋɔak go̱rɛ pɛl, <br />
kä ram kui̱c ŋɔak lätdɛ ni <br />
nyin dɔ̱ɔ̱rä. <br />
15Kä nɛy tin yakɛ, <br />
tëkdiɛn ɛ can, <br />
kä nɛy tin tɛth lo̱ckiɛn <br />
jëkɛ tëk mi gɔaa. <br />
16Gɔaa ni ria̱ŋ mi tɔt <br />
kä luthi Kuoth Nhial, <br />
kä ria̱ŋ mi di̱i̱t mi <br />
no̱ŋ ji̱ riɛk. <br />
17Gɔaa ni mi̱eth kua̱n <br />
mi te rɛydɛ kɛ nhök, <br />
kä mi̱eth tha̱k dɛ̈ɛ̈l <br />
mi ci buuth <br />
kä te rɛydɛ kɛ lo̱k. <br />
18Ram mi la mal gaak <br />
lätdɛ rik, <br />
kä ram dak gakdɛ la jakɛ <br />
gak kä kɔ̱c. <br />
19Ram mi duaal bum jekdɛ kɛ ŋɔak, <br />
kä ram mi pɛl puɔ̱nydɛ <br />
thia̱k jekdɛ kɛ ŋɔak. <br />
20Kä gat mi pɛl ɛ tɛ̈th lɔaac <br />
kä gua̱n, <br />
kä gat mi dɔ̱a̱r ɛ riɛk <br />
kä man. <br />
21Dɔ̱ɔ̱r ɛ tɛ̈th lɔaac kä ram <br />
mi thil ca̱r, <br />
kä ram mi ŋäc ŋɔak <br />
gɔw rieetkɛ. <br />
22Mi thilɛ lueek <br />
la duer ŋɔak, <br />
kä mi ŋuan luëëk <br />
la gɔw ŋɔak. <br />
23La tɛth lɔc ran <br />
kɛ luɔc mi gɔaa, <br />
kä riet mi ca la̱th guäthdɛ <br />
gɔaaɛ. <br />
24Kä dup raam mi pɛl <br />
naŋkɛ jɛ teekä, <br />
kä gaŋkɛ jɛ dup li̱eth. <br />
25Däk Kuoth Nhial dhɔr raam <br />
mi liak rɔ, <br />
kä pälɛ duel ciëk jɔkä. <br />
26Kä cär raam mi tekɛ dueer <br />
lo̱k Kuoth Nhial kɛ, <br />
kä cär raam mi pɛl nhɔkɛ kɛ. <br />
27Ram mi dar la däkɛ dhɔrɛ, <br />
kä ram mi lo̱k kök bɛ tëk. <br />
28Ram mi lät cuŋ la caarɛ <br />
luɔc kä duɔ̱ɔ̱r, <br />
kä ram mi lät dueer latdɛ <br />
ni jiäk. <br />
29Nɔ̱a̱n Kuoth Nhial kɛ gua̱n dueeri, <br />
kä la liŋɛ pal gua̱n cuŋni. <br />
30La tɛth lɔc kɛ guec <br />
duɔɔthni mi gɔaa, <br />
kä li̱eŋ thuɔk mi gɔaa <br />
jakɛ puɔ̱ny kä kɔ̱c. <br />
31Kä ram liŋ ruac kɛ kui̱ teekä <br />
bɛ te rɛy nɛɛni tin pɛl. <br />
32Kä ram lo̱k luek, lo̱kɛ ni rɔ, <br />
kä ram liŋ luek jekɛ <br />
ŋäc ŋɔaani. <br />
33Kä luth Kuɔth Nhial <br />
ŋi̱i̱cɛ raan kɛ pɛl, <br />
kä kɔ̱a̱c lɔaac ran <br />
no̱o̱ŋɛ luth. <br />
<br />
<h3><a href="pro chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
</body>
</html>
