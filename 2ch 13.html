<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<p>13 <br />
  Ruëc Ä-bi-yaa <br />
  (1 Kua̱r 15:1-8) <br />
  1Kɛ wäl bädäk runi ruëc Ya-rɔ-baam, cu Ä-bi-yaa a kuäär kä Juda. 2Cuɛ ruëc kɛ run diɔ̱k kä Jɛ-ru-tha-lɛm. Cɔalkɛ man i̱ Mi-ka-yaa nya U-ri-el kä Giba. <br />
  Kä täämɛ cuɛ lɛ tekɛ ko̱r kam Ä-bi-yaa kɛnɛ Ya-rɔ-baam. 3Kä cu Ä-bi-yaa wä ko̱o̱r kɛ rɛm mi tekɛ nɛy ti bathdɔɔri ti kur ŋuaan. Kä cu Ya-rɔ-baam rɛmdɛ mi bathdɔɔri ti kur bädäk car. 4Cu Ä-bi-yaa kɔt wi̱i̱ pa̱a̱m Dhɛ-ma-ra-yim wec päämni Ɛ-pa-rim, kä cuɛ wee, “Liɛŋɛ ɣä lö Ya-rɔ-baam yɛnɛ thuk duëli kuec caam diaal! 5Kui̱c yɛn ɛ ɛn ɣöö ci Kuoth Nhial, Kuoth I-thɛ-rɛl kuäär I-thɛ-rɛl kɛɛliw ka̱m Dee-bid kɛnɛ gaatkɛ kɛ ŋuɔ̱t milɛkä amäni cäŋ kɛl? 6Kä cu Ya-rɔ-baam kɛnɛ ji̱ kɔaar Thɔ-lo-mon gat Dee-bid rɔ luɔc kuääriɛn. 7Kä cu tha̱a̱ŋ nath ti thil luɔt rɔ̱ mat kɛ jɛ kɛɛl, kä cua Rɛ-ɣɛ̈-bɔm gat Thɔ-lo-mon joc mëë ŋotdɛ kɛ kuɛ̈ɛ̈, kä thilɛ jɛ buɔ̱m mi derɛ luäŋ nikɛ. <br />
  8“Kä täämɛ guic yɛnɛ i̱ bia kuäär Kuɔth Nhial mi te tetdä gan Dee-bid luäŋ, kɛ ɣöö ŋuan yɛn kä ta̱yɛ kɛ kuth rueethni thääkni ti ca la̱t yɛ ɛ Ya-rɔ-baam. 9Kä /ken yɛn bööth palä Kuɔth Nhial ni gaat Ä-ron kɛnɛ ji̱ Lii-bay tuk, a cia rɔ kue̱ny bööth palä ce̱tkɛ dör tin kɔ̱kiɛn? Pekdɛ ram mi bä rɔ ben lɛy kɛ ruath tha̱a̱k kiɛ rueeth rɔɔmni da̱ŋ bärɔw, bɛ cua̱ bo̱o̱th palä kuthnikun. 10Kä kɔn Kuoth Nhial ɛ Kuothdä, kä /ken nɛy ɛ pal ruëëc. Te nɛy kɛ bööth palä Kuɔth Nhial ti la gaat Ä-ron kɛnɛ ji̱ Lii-bay. 11La thöpkɛ muc tin waŋkɛ kɛ wal tin kuɔ̱r kuɔ̱ɔ̱r kɛ runwaŋ kɛnɛ thiaŋ, kä la̱thkɛ juray nhiam Kuɔth min te wi̱i̱ tharbëtkä dääpä ni ciaŋ, kä tiɛtkɛ cuuŋ lɛmbärä dääpä min la lɛmbärikɛ a pɛt ni ciaŋ kɛ thiaŋ. Kɔn tiit nɛy lät Kuɔth Nhial Kuothda, kä cia pa̱l ruëëc. 12Kä nɛ̈nɛ jɛ Kuoth ɛ jɛn la bo̱o̱thda mɔ kä bööth palädɛ tin kɛ kaaŋnikiɛn kɛ ɣöö ba kaaŋ ko̱o̱r Kuoth kɛ yɛ. Kä yɛn lö gaat thuk duëli kuec caam, /cuarɛ nyiëëny kɛ Kuoth Nhial, Kuoth guuri. /Cia bi luäŋ.” <br />
  13Kä cu Ya-rɔ-baam naath ja̱k kɛ ɣöö bakɛ penikä kɛ jɔkɔ. Kä te tha̱a̱ŋ rɛ̈mdɛ nhiam ji̱ Juda. 14Kä mëë ci ji̱ Juda liɛɛc cua jëk ɛn ɣöö cakɛ go̱l. Kä cukɛ Kuoth Nhial thiec kɛ luäk, kä cu bööth palä kaaŋni Kuoth. 15Kä cu ji̱ Juda köök. Kä min cikɛ köök, cu Kuoth Nhial Ya-rɔ-baam kɛnɛ ji̱ I-thɛ-rɛl joc nhiam Ä-bi-yaa kɛnɛ ji̱ Juda. 16Cu ji̱ I-thɛ-rɛl rɔ bar kɛ ji̱ Juda, kä cu Kuoth kɛ jak kä joc ji̱ juda kɛ. 17Kä cu Ä-bi-yaa kɛnɛ nɛɛkɛ kɛ näk ɛlɔ̱ŋ, cukɛ nɛy ti bathdɔɔri ti kur dhieec näk. 18Ɛn guäth ɛmɔ cua ji̱ I-thɛ-rɛl puɔ̱t ɛ ji̱ Juda, kɛ ɣöö ci ji̱ Juda ŋäth ni Kuoth Nhial, Kuoth gua̱ni. <br />
  19Kä cu Ä-bi-yaa Ya-rɔ-baam juɔc, kä cuɛ wi̱i̱ ti ŋuan käp kä jɛ, Beth-ɛl kɛnɛ wi̱i̱kɛ kɛ Ɣä-cen kɛnɛ wi̱i̱kɛ kɛ Ɛp-rɔn kɛnɛ wi̱i̱kɛ. 20/Ken Ya-rɔ-baam rɔ nyɔk kɛ buɔ̱m kɛ ni̱n ruëc Ä-bi-yaa. Kä cu Kuoth Nhial ɛ näk. <br />
21Kä cu Ä-bi-yaa buɔ̱m. Kä cuɛ kuɛn kɛ män wäl ŋuaan, cuɛ tekɛ dhɔɔl ti jiɛn da̱ŋ rɛw wi̱cdɛ rɛw kɛ nyier da̱ŋ wäl bäkɛl. 22Kä ca duɔth lätnikɛ kɛnɛ laatkɛ gɔ̱a̱r rɛy buɔk cäätni go̱kä ni Ido. </p>
<h3><a href="2ch chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<p><br />
</p>
</body>
</html>
