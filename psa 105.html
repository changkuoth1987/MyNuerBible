<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
105 <br />
Cäät ji̱ I-thɛ-rɛl mi gɔaa <br />
(1 Kuɛ̈n 16:8-22) <br />
1La̱tdɛ Kuoth Nhial tɛ̈th lɔaac, <br />
kä palɛ ciötdɛ, <br />
kä jakɛ lätkɛ kä ŋa̱ckɛ <br />
rɛy dööri. <br />
2Këtdɛ jɛ diit, <br />
kä puanyɛ jɛ kɛ diit, <br />
latdɛ lätkɛ diaal <br />
tin ga̱ykɛ naath. <br />
3A lo̱ckun tɛth kɛ ɣöö <br />
kɛ kɔn nyinkɛ, <br />
kä a lo̱ckun tɛth yɛn nɛy <br />
tin palkɛ Kuoth Nhial! <br />
4Go̱rɛ Kuoth Nhial kɛnɛ buɔ̱mdɛ <br />
go̱rɛ nhiamdɛ a thil pek! <br />
5Kä tiɛmɛ lätkɛ tin ga̱ykɛ naath <br />
tëë cɛ la̱t, <br />
lätkɛ tin ga̱ykɛ naath <br />
kɛnɛ ŋukdɛ kɛ luk, <br />
6lö kuay jäŋädɛ ni A-bɛ-ram, <br />
lö gaat Je-kɔb raandɛ <br />
mëë cɛ mɛk! <br />
7Jɛn Kuoth Nhial ni Kuothdan <br />
lukdɛ tëë wi̱i̱ muɔ̱ɔ̱n kɛɛliw. <br />
8Kä jɛn bɛ mat ruacdɛ tim <br />
amäni cäŋ kɛl, <br />
ruac ëë cɛ la̱t ri̱c <br />
ti bathdɔɔr, <br />
9ɛn mat ruac ëë cɛ <br />
lat kɛnɛ A-bɛ-ram, <br />
ɛn ya̱c ëë cɛ guɔ̱k Ay-dhɛk. <br />
10Mëë cɛ ben lat kɛ Je-kɔb <br />
ala ŋut, <br />
mëë la mat ruac mi thil pek <br />
kɛ I-thɛ-rɛl. <br />
11Cɛ wee i̱, <br />
“Ɣän bä ji̱ ka̱m mun Kɛ-naan <br />
ala kui̱du mi rɛɛli.” <br />
12Mëë ŋot pekdiɛn kɛ kuɛ̈ɛ̈, <br />
mëë kuiy kɛn ɛlɔ̱ŋ kä <br />
kɛ ja̱a̱l rɛydɛ, <br />
13mëë yi̱ckɛ kamni dööri, <br />
mëë yi̱ckɛ rɛy kuääri, <br />
14/kenɛ kɛ pa̱l ɣöö bakɛ <br />
ciɛŋ a jiäk, <br />
cuɛ kua̱r luek kɛ kui̱diɛn, <br />
15wëë i̱, <br />
“/Cuarɛ duŋdä min cä <br />
mɛk gueer, <br />
/cuarɛ gökdä lät <br />
kä mi jiääk.” <br />
16Kä mëë cɛ buɔth cɔal rɛy wec, <br />
kä ci mi̱th diaal thuuk, <br />
17cuɛ wut kɛl jäkä nhiam, <br />
Jo-thɛp ëë kɔakɛ ce̱tkɛ kuany. <br />
18Kä cua ciökɛ moc buɔ̱ɔ̱t <br />
kɛ kuat ciikni, <br />
kä ca ŋuäkdɛ yiɛn <br />
kɛ gäk ladiɛt, <br />
19mäni mëë ci ruacdɛ mëë <br />
cɛ lat jɔɔc ala thuɔ̱k, <br />
kä cu ri̱et Kuɔth Nhial <br />
ɛ ka̱m cuɔ̱ɔ̱ŋ. <br />
20Kä cu kuäär ruac ja̱k <br />
kä cua jɛ lony, <br />
cu ruëëc nath ɛ jakä <br />
luɔnykɛ ɛ lɔr. <br />
21Kä cu kuäär jɛ kuany <br />
ala bo̱o̱th dhɔaarɛ, <br />
kä cuɛ jakä ruëc <br />
kuaknikɛ diaal, <br />
22cu di̱t ni jɛn kä tha̱a̱ŋ ruëëcni, <br />
kä cuɛ cua̱ ŋi̱i̱cdiɛn <br />
mi nyuuthkɛ kɛ pɛl. <br />
23Kä cu I-thɛ-rɛl ben muun I-jëp, <br />
cu Je-kɔb cieŋ muun Ɣɛ̈m <br />
ala juɔ̱r. <br />
24Kä cu Kuoth Nhial nɛɛkɛ <br />
jakä repkɛ rɔ̱, <br />
kä cu buɔ̱m nikɛn kä ji̱ tɛ̈riɛn. <br />
25Mëë cuɛ lɔcdɛ ri̱t kɛ ɣöö <br />
bɛ nɛɛkɛ lo̱k, <br />
kä cuɛ nɛɛkɛ ciɛŋ a jiäk. <br />
26Kä cuɛ ja̱ŋdɛ ni Muthɛ ja̱k <br />
kɛnɛ Ä-ron ëë cɛ kuany. <br />
27Kä cua nyuuthnikɛ tin ga̱ykɛ <br />
naath la̱t rɛydiɛn, <br />
cua ti ga̱ykɛ naath la̱t <br />
muun Ɣɛ̈m. <br />
28Kä cu Kuoth muth ja̱k, <br />
kä cu wec cuɔl ɛ cuc, <br />
duundɛ ɣöö cukɛ ruacdɛ lo̱k. <br />
29Kä cuɛ pi̱i̱kiɛn loc ni riɛm, <br />
kä cuɛ rɛckiɛn jakä li̱w. <br />
30Kä cu wecdiɛn thia̱ŋ kɛ guëëk, <br />
cu mäni duël kua̱rikiɛn. <br />
31Kä cu Kuoth ruac lat, <br />
kä cu luaŋ ti ŋuan ben, <br />
kä cu bur buur rɛy wecdiɛn <br />
thiaŋ kɛɛliw. <br />
32Kä cuɛ jäk nikɛ kä guiy <br />
ala nhiaal mi dɛm, <br />
kɛnɛ yiel nhial muundiɛn kɛɛliw. <br />
33Kä cuɛ buɔ̱ckiɛn kɛnɛ jiɛn ŋɔ̱a̱p <br />
to̱l kä piny, <br />
kä cuɛ jiɛn wecdiɛn ciel. <br />
34Kä mëë ci Kuoth ruac lat cu <br />
kɔaryɔamni ti ŋuan ben, <br />
kɔaryɔamni ti ŋuan ti <br />
/ca luäŋ kɛ kuën, <br />
35cukɛ tin tɔ̱ɔ̱c diaal <br />
cam muundiɛn, <br />
kä cua dɛy jiɛnkiɛn <br />
diaal cam. <br />
36Kä cuɛ key diaal näk muundiɛn, <br />
key diaal tëë jio̱l cukɛ li̱w. <br />
37Kä cu Kuoth ji̱ I-thɛ-rɛl <br />
böth raar, <br />
kä cukɛ ciɛk in bo̱r <br />
kɛnɛ da̱a̱p naŋ, <br />
kä kɛn diaal puɔl pua̱nykiɛn <br />
kä bumkɛ. <br />
38Kä cu I-jëp lɔcdɛ tɛɛth mëë ci <br />
ji̱ I-thɛ-rɛl jiɛn, <br />
kɛ ɣöö ci I-jëp dual <br />
kɛ ji̱ I-thɛ-rɛl. <br />
39Kä cu Kuoth nɛɛkɛ kum kɛ pua̱r, <br />
kä cuɛ kɛ moc kɛ mac mi <br />
mockɛ buay kɛ wäär. <br />
40Kä mëë cikɛ thiec cuɛ kɛ nöŋ <br />
kaaŋkuɔ̱ɔ̱tni, <br />
kä cuɛ kɛ ro̱ŋ kɛ mi̱eth <br />
nhial mi di̱i̱t. <br />
41Kä cuɛ päm lɛp cu pi̱w <br />
ben raar thi̱n, <br />
cukɛ lo̱o̱ny däär dɔaar <br />
ce̱tkɛ kir. <br />
42Kä cuɛ ruacdɛ min rɛl <br />
gɔɔydɛ rɔ tim, <br />
kɛnɛ ja̱ŋdɛ ni A-bɛ-ram. <br />
43Kä cuɛ nɛɛkɛ nööŋ raar <br />
kɛ tɛ̈th lɔaac, <br />
kɛn nɛɛkɛ tin cɛ mɛk <br />
cukɛ ben kɛ ki̱et. <br />
44Kä cuɛ kɛ ka̱m mun dööri <br />
ti kɔ̱kiɛn, <br />
kä cukɛ ria̱ŋ nɛɛni kɔ̱kiɛn <br />
ka̱n ala duŋdiɛn, <br />
45kɛ ɣöö dɔ̱ŋ ba ciɛŋkɛ tit, <br />
kä ba ŋuɔ̱tkɛ käp. <br />
Liakɛ Kuoth Nhial! <br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
