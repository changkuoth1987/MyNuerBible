<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
2 <br />
Ka̱n mi di̱i̱t <br />
1Kɛ kui̱ ɛmɔ banɛ tekɛ tiit mi di̱i̱t kɛ min canɛ liŋ, kɛ ɣöö canɛ bi lɛ bath thi̱n. 2Kɛ ɣöö ruac in ca lat ɛ ja̱a̱k a thuɔ̱k, kä ram mi /ci jɛ guur kä /cɛ jɛ luth bɛ duäc mi ro̱ŋ kɛ jɛ jek. 3Kä banɛ kulɛ kään thi̱n i̱di, mi /ci kɔn ka̱n ɛ di̱i̱t ɛmɛ tit? Kɛ nhiam ca jɛ la̱r kɔn ɛ Kuäär puɔnydɛ, kä ca jɛ la̱t kɔn a gɔaa ɛ nɛy tëë ca jɛ liŋ ɛn ɣöö ɛ thuɔ̱k. 4Kä ci Kuoth nëndɛ mat thi̱n bä kɛ nyuuthni kɛnɛ ti ga̱ykɛ naath, amäni muc Yieekä in Gɔaa Rɛl Rɔ, tin cɛ da̱a̱k ce̱tkɛ min go̱o̱rɛ. <br />
Ram in nyuth kɔn ɣöö dënɛ kään i̱di <br />
5Kɛ ɣöö /ken Kuoth ja̱a̱k ka̱m kuäär ɣɔaa in bi ben, jɛn ɣɔw in ruac kɔn kɛ kui̱dɛ. 6Tëë kɛ gua̱a̱th mi ca gɔ̱r thi̱n kä ruac Kuɔth i̱,#2:6-8 Diit 8:4-6. <br />
“Kɛ ŋaani kɛn naath tin cäri <br />
kɛ kui̱diɛn, <br />
kɛn gaat nath ti tiitdi ti? <br />
7Kä cikɛ cak a kuiy ni kɛn <br />
kä ja̱a̱k nhial <br />
kɛ gua̱a̱th mi tɔt, <br />
kä cikɛ ka̱m wuɔ̱t kɛnɛ luth, <br />
8kä ci ti diaal la̱th pinydiɛn.” <br />
Täämɛ kɛ läth kä ti diaal pinydiɛn, thilɛ mi ci Kuoth ɛ ba̱ny raar mi /ci kɛn ɛ bi ruac. Kä kɛ jɛn ta̱a̱ ɛmɔ, ŋotdɛ /ka̱nɛ ti diaal ni nɛn a ruaac kɛn kɛ. 9Kä duundɛ ɣöö canɛ Yecu nɛn, mi ca jakä kuiy ni jɛn kä ja̱a̱k kɛ gua̱a̱th mi tɔt. Kä täämɛ cɛ kum buɔyä kɛnɛ luth la̱th kɛ ɣöö cɛ cuuc kä cɛ li̱w. Kä kɛ puɔ̱th baaŋ Kuɔth cɛ li̱w kɛ kui̱ nath diaal. <br />
10Kä ro̱ŋɛ kä Kuoth in cak ti diaal kä tëk ti diaal kɛ jɛ, bɛ Yecu lɛy kɛ ruɔ̱tdɛ kɛ ti bɛ̈c bɛ̈ɛ̈c kɛ ɣöö bɛ gaat ti ŋuan nööŋ rɛy nyuaakä buɔyädɛ. Kɛ ɣöö ɛ Yecu bo̱thkɛ känä mɔ. <br />
11Kɛ ɣöö ɛn ram min jak naath kä lɛ̈y lɛ̈ɛ̈y kɛnɛ nɛy tin cɛ lɛy, Gua̱ndiɛn ɛ kɛl. Kɛ kui̱c ɛmɔ Yecu /cɛ po̱c kɛ ɣöö bɛ kɛ cɔl i̱ gaatmani. 12Kä cuɛ Kuoth jiök i̱,#2:12 Diit 22:22. <br />
“Ɣän bä ciötdu la̱t gaatmaari, <br />
kä bä ji̱ puany rɛy bunä <br />
nɛɛni ti ŋuan.” <br />
13Kä cuɛ lɛni wee i̱,#2:13 Ica 8:17-18. <br />
“Ɣän bä ŋa̱thdä la̱th kä Kuoth.” <br />
Kä cuɛ wee i̱, <br />
“Ɣän nɛ, kɔnɛ gaat tëë <br />
ci Kuoth kɛ ka̱m ɣä.” <br />
14Kä kɛ ɣöö te gaat kɛ ri̱ŋ kɛnɛ riɛm, jɛn Yecu bä tëëkɛ puɔ̱ny mi ce̱tkɛ puɔ̱nydiɛn, kɛ ɣöö kɛ lia̱a̱dɛ derɛ ram in tekɛ buɔ̱m li̱eth min la gua̱n jiäkni däk. 15Kä cuɛ nɛy diaal tin la kuaany kɛ pek teekädiɛn kɛɛliw kɛ dual li̱eth lony. 16Kä cɛ jɔɔc ɛn ɣöö /cɛ bä kɛ ɣöö bɛ ben luäk ni ja̱a̱k, bëë kɛ ɣöö bɛ kuay A-bɛ-ram ben luäk. 17Kɛ kui̱ ɛmɔ ca jɛ pa̱a̱r kɛ gaatmani kä ti diaal, kɛ ɣöö bɛ la raandiɛn mi ŋa̱thkɛ kä kɔ̱c lɔc mi bo̱o̱th palädiɛn in di̱i̱t mi lät Kuoth ikä, kɛ ɣöö bɛ bɛ nath luɛl dueeri. 18Kä kɛ ɣöö jɛn puɔ̱nydɛ ca jɛ ɣɔ̱n kɛ ti bɛ̈c bɛ̈ɛ̈c, tëëkɛ lua̱ŋ kɛ luäk nɛɛni tin ca ɣɔ̱n. <br />
<br />
<h3><a href="heb chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
</body>
</html>
