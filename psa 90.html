<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
90 <br />
Bok Ŋuaan <br />
(Diit 90—106) <br />
Ta̱a̱ Kuɔth kɛnɛ ta̱a̱ ran <br />
(Pal Muthɛ min la raan Kuɔth) <br />
1Ɛ ji̱n gua̱a̱th känäda, <br />
lö kuäär ri̱cni diaal. <br />
2Ni mëë /keni pääm ni cak, <br />
ni mëë /keni ɣɔw ni cak, <br />
ɛ ji̱n Kuoth mi te thi̱n. <br />
3Kä ɛ ji̱n min jak naath <br />
kä li̱w wi̱i̱ i̱, <br />
“Luɔcɛ tuur lö gaat A-dam.” <br />
4Kɛ ɣöö ce̱t run ti bathdɔɔr kɛ <br />
cäŋ kɛl kä ji̱. <br />
Ce̱tkɛ kɛ thaakni wa̱rda̱a̱r. <br />
5La li̱w raan ce̱tnikɛ <br />
mi ni̱n ni jɛn, <br />
kä bɛ jiɛɛn ɛ yut <br />
ce̱tnikɛ la̱k, <br />
ce̱t ta̱a̱dɛ nikɛ juaac <br />
kɛ runwaŋ. <br />
6Juaac tin lapɛ tɔ̱ɔ̱c <br />
kɛ runwaaŋ, <br />
kä bikɛ rɔɔl kɛ thiaŋ. <br />
7Kɛ ɣöö cakɔ thuk ɛ ŋɛ̈ɛ̈nydu, <br />
kä cakɔ duɔ̱pkɛ waaŋ <br />
lɔaacdu. <br />
8Ci nyuɔɔn la̱th ni nhiamdu, <br />
ci dueerkɔ jɔɔc ni <br />
rɛy buɔyädu. <br />
9Ci ni̱nkɔ jak kä kuiy kɛ ŋɛ̈ɛ̈nydu, <br />
ci runkɔ cu thuɔ̱k ɛyut. <br />
10Run teekäda diaal <br />
kɛ jiɛn bärɔw, <br />
kiɛ jiɛn bädäk mi <br />
ci raan buɔ̱m. <br />
Kä la thuɔ̱kɛ kɛ kɛ rik <br />
kɛnɛ bɛ̈c bɛ̈ɛ̈c, <br />
la kɛ cua̱ thuk kɛ pɛ̈th <br />
bakɔ cu thil. <br />
11Kä ɛŋa mi ŋäc buɔ̱m gaakdu? <br />
Kɛ ɣöö gakdu di̱tdɛ ce̱tnikɛ <br />
luthda kɛ ji̱. <br />
12Nyuthnikɔ pek ni̱ni teekäda, <br />
dɔ̱ŋ dëëkɔ pɛl lɔaac jek. <br />
13Bɛ mäni nɛy lö Kuoth <br />
deri luny jɔk ɔ? <br />
Kɛ ɣöö bi ja̱a̱ŋku ben <br />
nyuɔ̱th gɔɔy! <br />
14Ro̱ŋkɔ nikɛ runwaŋ kɛ nhökdu <br />
min thil pek, <br />
kɛ ɣöö dëëkɔ tekɛ tɛ̈th lɔaac <br />
ni̱nikɔ diaal. <br />
15A ni̱n tɛthä lɔaacda ŋuan ce̱tnikɛ <br />
ni̱n tëë ci duäcnikɔ, <br />
ce̱tnikɛ run tëë ŋuan tëë <br />
cakɔ nɛn ni jiäk. <br />
16Nyuthni lätku ja̱a̱ŋku, <br />
kä nyuthni buɔ̱mdu gaatkiɛn. <br />
17A nhök Kua̱ran ni Kuoth <br />
tekɛ kɔn kɛɛl, <br />
jakni lätkɔ diaal kä thuɔ̱k, <br />
ɛ puc jakni lätkɔ <br />
diaal kä gɔw! <br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
