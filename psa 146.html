<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
146 <br />
Kuoth Nhial ɛ jɛn la luääk ɔ <br />
1Liakɛ Kuoth Nhial! <br />
Liakɛ Kuoth Nhial <br />
lö ti̱eydä! <br />
2Ɣän bä Kuoth Nhial liak min <br />
ta̱a̱ teekä. <br />
Ɣän bä Kuothdä puany kɛ diit <br />
kɛ pek teekädä. <br />
3/Cu ŋa̱thdu läth kä ruëëc, <br />
kɛ ɣöö /ci luäk bi jek <br />
kä gat ran. <br />
4Mi wä yiëëdiɛn wä jiɛɛn <br />
bikɛ loc muun. <br />
Niɛ cäŋ ɛ mɔ bi cärkiɛn <br />
cu riaw. <br />
5Tɛ̈th lɔaac akɛ nɛy tin luääkdiɛn <br />
Kuoth Je-kɔb, <br />
tin te ŋa̱thdiɛn <br />
kä Kuoth Nhial ni Kuothdiɛn, <br />
6mëë cak nhial kɛnɛ piny, <br />
kɛ yiër kɛnɛ tin diaal <br />
tin te thi̱n. <br />
Ɛn ram in tiit gɔɔydɛ <br />
amäni cäŋ kɛl, <br />
7jɛn ram in käm nɛy <br />
tin yɔaŋkɛ cuɔ̱ɔ̱ŋdiɛn, <br />
kä mooc nɛy tin näk buɔthkɛ <br />
kɛ mi̱eth. <br />
Kuoth Nhial cɛ ji̱ yieenä lony, <br />
8kä cɛ nyin ciööri lɛp. <br />
Kä Kuoth Nhial la kapɛ nɛy tin ca <br />
ɣɔak piny nhial, <br />
kä jɛn nhɔkɛ ji̱ cuŋni. <br />
9Kuoth Nhial la gaŋɛ jur, <br />
la luäkɛ rɛ̈tni kɛnɛ <br />
män jɔɔkni, <br />
duundɛ ɣöö la yärɛ cär <br />
ji̱ nyuɔɔni. <br />
10Kuoth Nhial bɛ ruëc <br />
amäni cäŋ kɛl, <br />
Kuothdu lö Dha-yɔn bɛ ruëc <br />
ri̱cni diaal. <br />
Liakɛ Kuoth Nhial! <br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
