<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
102 <br />
Pal kɛ kui̱ lua̱k <br />
(Pal ran guäth in cɛ cuuc) <br />
1Liŋ palä lö Kuoth Nhial, <br />
kä ɛ wieedä cup kä ji̱. <br />
2/Cu rɔɔdu tey kɛ ɣä <br />
kɛ cäŋ riknikä. <br />
Gäŋni ji̱thdu ɣä, <br />
kä loc palä kɛ pɛ̈th mi <br />
wa̱a̱ ji̱ wä cɔl. <br />
3Kɛ ɣöö la ni̱nkä cua̱ thuk ɛ yut <br />
ce̱tkɛ tol, <br />
kä pɛt cɔ̱wkä ce̱tnikɛ mac. <br />
4Kä lɔcdä cɛ ŋɛ̈ɛ̈r ɛ cɛ kööt <br />
ce̱tnikɛ juaac, <br />
a cä pa̱l ni mi̱eth ruëëc. <br />
5Kä kɛ kui̱ jiɛthä lɔaacdä, <br />
ci puɔ̱nydä thuuk ɛ ci duɔth <br />
ni guɔ̱p puɔ̱ɔ̱ny cɔ̱ɔ̱nikä. <br />
6Ɣän cä pa̱a̱r nikɛ <br />
manliɛɛth dɔaar, <br />
kiɛ manliɛɛth mi te rɛy <br />
dɔaar mi thil naath. <br />
7Ɣän la tɔa̱a̱cä kä /ca ɣä nin, <br />
ɣän cä ce̱tnikɛ dit mi te kä <br />
rɔaadɛ wi̱i̱ duëël nhial. <br />
8Ku ji̱ tɛ̈rä kuëth ni ɣä <br />
kɛ cäŋ kɛɛliw, <br />
kɛn nɛy tin lɛ̈ŋkɛ ɣä, <br />
ku kɛn ciötdä lɛ <br />
jakä duŋ lamä. <br />
9Ci mi̱ethdä cua ni ŋɛ̈th <br />
in pa̱rä thi̱n, <br />
kä liɔm pi̱i̱kä tin maathä <br />
rɔ̱ kɛ merkä, <br />
10kɛ kui̱ ŋɛnyädu kɛ ɣöö curi ɣä <br />
kap nhial kä curi ɣä <br />
yuɔr raar. <br />
11Ni̱nkä ce̱tkɛ nikɛ ti̱eep thiaŋ, <br />
cä cu kööt ce̱tkɛ juaac. <br />
12Duundɛ ɣöö ji̱n Kuoth Nhial ti̱i̱ <br />
nyuurä wi̱c kɔamdu <br />
amäni cäŋ kɛl, <br />
kä ciötdu te rɛy ri̱cni diaal. <br />
13Ji̱n bi jiɛɛn kä bi kɔ̱a̱c lɔaac <br />
nyuɔ̱th Dha-yɔn, <br />
kɛ ɣöö ɛ gua̱a̱th mi bi <br />
nyuth ni jɛ nhök, <br />
ci gua̱a̱th in thuɔ̱k ben. <br />
14Kɛ ɣöö päämkɛ gɔwkɛ <br />
kä ja̱a̱ŋku nhɔk kɛn <br />
ɛ amäni tupdɛ. <br />
15Kä bi döör diaal ciöt <br />
Kuɔth Nhial luɔ̱th, <br />
kä ba buɔ̱mdɛ luɔ̱th ɛ kua̱r <br />
wec muɔ̱ɔ̱n diaal. <br />
16Kɛ ɣöö bi Kuɔth Nhial <br />
Dha-yɔn nyɔk kɛ ta̱th, <br />
jɛn bi buɔ̱mdɛ jɔɔc ɛn wi̱ni. <br />
17Bɛ pal nɛɛni tin cuc liŋ, <br />
/cɛ paliɛn bi dhɔt. <br />
18Ɛ nɛmɛ gɔ̱a̱rkɛ piny kɛ kui̱ ri̱cä <br />
mɔ bi ben ɔ, <br />
kɛ ɣöö bi nɛy tɔ ka̱n ni cak <br />
tɔ̱ Kuoth Nhial liak! <br />
19Kuoth Nhial guicɛ ni luaakdɛ <br />
mi rɛl gɔɔydɛ rɔ, <br />
ɛn Kuoth Nhial guicɛ <br />
ɣɔw ni nhial, <br />
20kɛ ɣöö bɛ wiee nɛɛni <br />
tin ca yian liŋ, <br />
kä bɛ nɛy tin ca kum <br />
kɛ lia̱a̱ lony. <br />
21Kä ba ciöt Kuɔth Nhial lat <br />
kä Dha-yɔn, <br />
kä ba jɛ liak <br />
kä Jɛ-ru-tha-lɛm, <br />
22mi wä döör diaal kɛnɛ kuääri <br />
rɔ̱ mat kɛɛl, <br />
kɛ ɣöö ba Kuoth Nhial pal. <br />
23Ci Kuoth ɣä jak kä thil lua̱ŋ <br />
ɛ ŋuɔtdä kɛ ŋuɛɛt, <br />
cɛ ni̱n teekädä jak kä ciɛk. <br />
24Kä cua̱ wee i̱, <br />
“Aɣ Kuothdä /cu ɣä naŋ <br />
ɛ ŋot ni̱n teekädä, <br />
ji̱n ram in thuuk ni̱n teekädu <br />
ri̱c diaal.” <br />
25Ni mëëdan ɛ ji̱n ɛ nëë cak piny, <br />
kä pua̱a̱r lätdɛ ji̱n kɛ tetku. <br />
26Kä kɛn bikɛ nuɔɔr <br />
kä ji̱n bi ŋot thi̱n, <br />
kɛn diaal bikɛ da̱k <br />
ce̱tnikɛ bi̱i̱. <br />
Kä ji̱n bikɛ wäny ce̱tnikɛ bi̱i̱, <br />
kä bikɛ cu thil. <br />
27Kä duundɛ ɣöö ba jɛn ta̱du, <br />
kä run teekädu thilɛ kɛ pek. <br />
28Kä bi gaat ja̱a̱ŋniku <br />
cieŋ kɛ mal, <br />
kä bi kuaykiɛn piith <br />
ni nhiamdu. <br />
<br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
</body>
</html>
