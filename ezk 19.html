<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
19 <br />
Pa̱r kɛ kui̱ I-thɛ-rɛl <br />
1Kä cu Kuoth ɣä jakä kiɛtdä dit jiɛthä lɔaac kɛ kui̱ ruëëcni I-thɛ-rɛl wëë i̱, <br />
2“Muɔɔrun ɛ lony in mith rɛy lonyni! <br />
Jɛn tɔ̱ɔ̱cɛ rɛy dɛɛni, <br />
yienɛ dɛykɛ kɛ tut lonyni. <br />
3Kä cuɛ dɔw kɛl nyuɔ̱th ka̱k kä dɛykɛ, <br />
kä cuɛ la lony mi bum bum. <br />
Kä cuɛ ka̱k leyni ŋa̱c, <br />
cuɛ naath la camɛ. <br />
4Kä cu döör kɛ̈kdɛ liŋ, <br />
kä cukɛ jɛ käp kɛ ɣɔ̱m. <br />
Cukɛ jɛ buɔth kɛ yieeth, <br />
naŋkɛ jɛ muun I-jëp. <br />
5Kä mëë ci man ɛ nɛn <br />
ɛn ɣöö ci dɔwdɛ thil mi <br />
lɛnɛ lɛ ŋäth, <br />
cuɛ dɔwdɛ mi dɔ̱ŋ ka̱n <br />
kä dɛykɛ, <br />
cuɛ jɛ jakä lony mi bum bum. <br />
6Mëë cɛ ku thuɔ̱k kɛ pi̱eth, <br />
cuɛ ja̱l kɛɛl kɛ lony. <br />
Cuɛ rɔ ŋi̱eec kɛ ka̱k amäni mëë <br />
cɛ la mi cam naath. <br />
7Kä cuɛ ti̱eckiɛn tin buɔ̱m buɔ̱ɔ̱m tiath, <br />
kä cuɛ wi̱i̱kiɛn däk. <br />
Kä cu wi̱c muɔ̱ɔ̱n kɛnɛ ji̱kɛ diaal dual ɛlɔ̱ŋ, <br />
mi ca burɛ liŋ. <br />
8Kä cu döör ben nyiëëny kɛ jɛ <br />
cukɛ ben wi̱i̱ni diaal tin thia̱k, <br />
kä cukɛ cambaknikiɛn ɣa̱r wi̱i̱dɛ, <br />
kä cukɛ jɛ käp kɛ ɣɔ̱mdiɛn. <br />
9Kä cukɛ jɛ buath dueel yieenä kɛ yieeth, <br />
kä cukɛ jɛ nöŋ kuäär Bɛ̈-bi-lɔn. <br />
kä cua jɛ la̱th dueel yieenä. <br />
Kɛ ɣöö /ca jɔwdɛ bi nyɔk kɛ lieŋ <br />
wuɔ̱thni päämni I-thɛ-rɛl. <br />
10Mëëdan ce̱t ta̱a̱ muɔɔr kɛ <br />
jiath buɔ̱cä rɛy kakä wal kɛ kui̱ kɔaŋ, <br />
mi ca piɛth gekä yiëër, <br />
cuɛ tekɛ ji̱th kɛnɛ dɛy ti ŋuan, <br />
kɛ ɣöö te gua̱th kɛ pi̱w ti ŋuan. <br />
11Cu karkɛ bum ɛ tet, <br />
cuakɛ lätni kɛtni kuäärä. <br />
Kä jɛn ɛn jiath cu bär ni jɛn, <br />
rɛy jiɛn ti ca rɔ̱ thi̱ŋ, <br />
kä cua jɛ nɛn kɛ bärɛ <br />
kɛnɛ ŋuan karikɛ. <br />
12Duundɛ ɣöö cua jɛ yut kɛ ŋɛ̈ɛ̈ny, <br />
kä cua jɛ yuɔr piny. <br />
Kä cu jiɔam känyä ca̱ŋ jɛ koth, <br />
kä cua dɛykɛ tɛ̈ŋ jɔ̱ɔ̱r, <br />
kä cu taŋdɛ ɛn jiath kööt, <br />
kä cu mac ɛ waŋ. <br />
13Kä täämɛ cua jɛn jiath <br />
pith däärdɔaar, <br />
dɔr rɛ̈w mi kööt mi thil pi̱. <br />
14Kä cua puɔ̱ny jiaath waŋ kɛ mac, <br />
kä cu mac karkɛ diaal <br />
kɛnɛ dɛykɛ waŋ. <br />
Kä cuɛ thil kaar mi <br />
bum bum mi cu duɔth puɔ̱ɔ̱ny jiaath, <br />
mi dëë lɛ jak kä kɛɛt kua̱r.” <br />
Mɛmɛ ɛ dit jiɛthä lɔaac, la kiɛtkɛ jɛ kɛ cäŋ pärä ji̱ I-thɛ-rɛl. <br />
<h3><a href="ezk chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
