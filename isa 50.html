<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
50 <br />
1Kä cu Kuoth Nhial wee i̱, <br />
“Warɛgak däkä muɔɔr a nikä, <br />
mëë cä jak kä wëë kɛ jɛ? <br />
Kiɛ ɛ ŋua̱l in mi̱th mɔ dëë <br />
jɛ kök ji̱ mɔ? <br />
Kɛ kui̱ dueerikun ca yɛ kɔak, <br />
kä kɛ kui̱ jiäkni muɔɔr <br />
ca jɛ tuk. <br />
2Ɛŋu thilɛ raan ɔ mëë ba̱kɛ? <br />
Kä ɛŋu thilɛ ram mi <br />
loc ɣä mɔ mëë cä ciöt? <br />
Ɛ ku tetdä ciak a /cä yɛ <br />
dëë luɛl? <br />
Kiɛ thilɛ ɣä buɔ̱m <br />
mi dëë luäk ni yɛ? <br />
Kä nɛnɛ cua̱ bar ko̱t <br />
kɛ riet, <br />
kä cua̱ kiɛr jak kä dɔr rɛ̈w, <br />
cu rɛckiɛn ŋuɔ̱th <br />
kɛ thil pi̱i̱ni, <br />
kä cu rɛwkɛ cu näk. <br />
3Cä pua̱a̱r kum kɛ muth, <br />
kä cua̱ cuali jak kä <br />
kuumdiɛn.” <br />
Luth jäŋä Kuɔth Nhial <br />
4Ci Kuoth Nhial ɣä ka̱m <br />
lɛp ŋi̱i̱cä nath, <br />
kɛ ɣöö dëë riet in dëë <br />
ram mi cuc jak kä <br />
bum ŋa̱c. <br />
La ɣä a keerɛ kɛ runwaŋ, <br />
la ɣä a jak kä liɛŋä ruac <br />
ce̱tnikɛ ram mi ŋi̱eeckɛ. <br />
5Ci Kuäär ni Kuoth ji̱thkä lɛp, <br />
ɛ /ka̱n rɔ lɛ luɔ̱c jɛ, <br />
/ka̱n rɔ ri̱t kɔɔrɛ. <br />
6Cä riet ni jɔkdä nɛy <br />
tin dua̱ckɛ ɣä, <br />
kä cä jio̱mdä ka̱m nɛy <br />
tin thötkɛ mi̱em ti̱ek, <br />
ɣän /ka̱n nhiamdä tɛ̱̈ɛ̱̈ <br />
kä ɣöö ba ɣä yɔŋ kɛnɛ <br />
ɣöö ba ŋul ruɛy. <br />
7Kɛ ɣöö ci Kuäär ni Kuoth <br />
ɣä luäk, <br />
kɛ kui̱c ɛmɔ ɣän /cä bi pöc, <br />
kä kɛ kui̱c ɛmɔ cä wi̱cdä <br />
kap ni nhial, <br />
ɣän ŋa̱cä jɛ /ca ɣä bi <br />
jak kä po̱c, <br />
8ram in lat cuɔ̱ɔ̱ŋdä thia̱kɛ. <br />
Tëëkɛ ram mi bi ɣä gɔny? <br />
Wanɛ rɛy luɔ̱k kɛɛl. <br />
Ɛŋa la gua̱n go̱o̱nyädä mɔ? <br />
A jɛ bëë ben lat kɛ ɣä. <br />
9Nɛnɛ jɛ, Kuäär ni Kuoth <br />
cɛ ɣä luäk. <br />
Ɛŋa bi jɛ lat ɔ ta̱a̱ kɛ duer? <br />
Nɛnɛ, bi kɛn diaal da̱k <br />
ce̱tnikɛ bi̱i̱, <br />
bi lɔa̱a̱t kɛ cam nhial. <br />
10Ɛŋa rɛydun luth Kuoth Nhial ɔ <br />
mɔ dëë jɔw jäŋädɛ liŋ ɔ, <br />
ram ɔ jäl rɛy muɔ̱th <br />
mi thil buay ɔ, <br />
kä ci ŋa̱thdɛ la̱th <br />
kä Kuoth Nhial ɔ <br />
mɔ ci rɔ thieŋ Kuothdɛ mɔ? <br />
11Kä yɛn nɛy tɔ̱ la̱tkɛ ca̱a̱p, <br />
kɛ ɣöö bia nɛy <br />
tin kɔ̱ŋ däk tɔ̱, <br />
ba yɛ däk ɛ ca̱a̱pkun. <br />
Kuoth Nhial puɔ̱nydɛ <br />
bɛ mɛmɛ jakä tuɔɔk, <br />
bia cuuc rɛy däkä <br />
mi bɛc bɛc. <br />
<h3><a href="isa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
