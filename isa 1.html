<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
1 <br />
1Nɛmɛ ɛ nyuuth I-ca-yaa gat A-modh mëë cɛ nɛn kɛ kui̱ Juda kɛnɛ Jɛ-ru-tha-lɛm kɛ gua̱th tëë ruec ni Ö-dhi-ya kɛnɛ Yo-tham kɛ A-ɣadh kɛnɛ Ɣidh-ki-yaa kua̱r Juda. <br />
Dueer Juda <br />
2Liŋɛ lö pua̱a̱r, <br />
kä li̱ŋni lö piny, <br />
kɛ ɣöö ruac Kuoth Nhial <br />
wëë i̱, <br />
“Ɣän cä gaat pith kä cäkɛ rɔm, <br />
duundɛ ɣöö cikɛ ɣä luɔ̱c tɛr. <br />
3Ŋäc yaŋ gua̱ndɛ, <br />
kä ŋäc muul gua̱a̱th in la <br />
gua̱ndɛ jɛ a mi̱i̱th thi̱n. <br />
Duundɛ ɣöö kui̱c ji̱ I-thɛ-rɛl ɣä, <br />
/ci nɛɛkä ŋɔak ŋäc.” <br />
4Yɛn do̱r mi gua̱n dui̱rä, <br />
nɛy ti ɣa̱a̱ckɛ ni dueer, <br />
gaat ti la̱a̱t jiäkni, <br />
dho̱li ti ji̱ nyuɔɔni, <br />
cia Kuoth Nhial pa̱l ruëëc, <br />
cia Kuoth lo̱k, <br />
Kuoth I-thɛ-rɛl in rɛl gɔɔydɛ rɔ, <br />
cikɛ jɛ riet ni jɔkdiɛn! <br />
5Ɛŋu go̱o̱ri duäc mi dɔ̱ŋ ɔ? <br />
Ɛŋu ciɛŋi ni kac raar ɔ? <br />
Kä wi̱cdu cɛ thia̱a̱ŋ kɛ buɔ̱ɔ̱t kɛɛliw, <br />
kä bɛc lɔcdu kɛɛliw. <br />
6Ɛ känɛ jɛ ni pät cio̱kädu, <br />
cu mäni wi̱cdu, <br />
thilɛ gua̱a̱th mi gɔaa thi̱n, <br />
te ni tiathni kɛnɛ luluur thi̱n, <br />
kä löny ni buɔ̱ɔ̱t, <br />
/ken lönydiɛn ni cuɔ̱ŋ, <br />
kä /ka̱n kɛ ni yiɛn, <br />
kä thilɛ wäl mi ca ni <br />
la̱th thi̱n. <br />
7Mundu cɛ da̱k, <br />
ca wi̱i̱ku waŋ kɛ mac. <br />
Ni nhiamdu <br />
ci ji̱ tɛ̈ru mundu mac, <br />
cɛ da̱k ce̱tkɛ wec mi <br />
ca däk ɛ ji̱ tɛ̈r. <br />
8Ca Dha-yɔn gɛy <br />
ce̱tnikɛ döŋ mi te rɛy kakä <br />
wal kɛ kui̱ kɔaŋ, <br />
ce̱tnikɛ dhaŋ rɔɔny mi te rɛy <br />
kakä petdä, <br />
ce̱tdɛ nikɛ wec mi ca go̱l. <br />
9Duŋ mi /ken Kuoth Nhial <br />
in la Ruey Ɣɔaa <br />
kɔn pa̱l nɛy ti tɔt a tëk, <br />
dënɛ da̱k ce̱tnikɛ Thɔ-dɔm, <br />
kiɛ dënɛ da̱k ce̱tnikɛ Go-mo-ra. <br />
10Liɛŋɛ ruac Kuɔth Nhial, <br />
lö yɛn nɛy tin ce̱tkɛ <br />
ruëëc Thɔ-dɔm! <br />
Liɛŋɛ ŋi̱i̱c Kuɔthda, <br />
lö yɛn nɛy tin ce̱tkɛ <br />
ji̱ Go-mo-ra! <br />
11Ci Kuoth Nhial wee i̱, <br />
“Muckun ti ŋuan ti̱ti̱ <br />
kɛ ŋuni kä ɣä? <br />
Ɣän cä ro̱ŋ kɛ muc dɛy deet <br />
rɔɔmni tin waŋkɛ, <br />
kɛnɛ thiɔl leeyni <br />
tin ca la̱a̱k, <br />
ɣän /cä riɛm mucni thääkni <br />
kɛnɛ dɛy rɔɔmni <br />
kɛ böwni go̱o̱r. <br />
12“Mɔ bä yɛn ɣä ben pal ɔ, <br />
ɛŋa ci yɛ thiec ɔ? <br />
Ɛŋu jääl yɛn rɛy kal <br />
a thil luth ɔ. <br />
13/Cuarɛ muc ti thil luɔt nyɔk <br />
kɛ no̱o̱ŋ, <br />
wälun in kurkur lo̱kä jɛ. <br />
Ɣän lökä cäŋ ti̱mä tëth pathdun, <br />
kä lökä ti̱em ca̱ŋ lɔ̱ŋä, <br />
kɛ duɔ̱ɔ̱li matädun tin kɔ̱ŋ, <br />
ɣän /cä duɔ̱ɔ̱likun <br />
tin la̱tdɛ jiäk thi̱n, <br />
dëë luäŋ kɛ ruɔ̱t. <br />
14Lo̱k ti̱eydä ti̱em tëth pathdun, <br />
kɛnɛ ni̱n ti̱mädun tin kɔ̱ŋ, <br />
ci kɛn a riɛk kä ɣä, <br />
ɣän cä cuuc kɛ ruɔ̱tdiɛn. <br />
15Mi wä yɛn tetkun wä tar <br />
nhial kɛ pal, <br />
ɣän /cä yɛ bi liɛc. <br />
Ɛ cäŋ bia pal nikä ti nyin ŋuan, <br />
ɣän /cä yɛ bi liŋ, <br />
kɛ ɣöö ci tetkun thia̱a̱ŋ kɛ riɛm. <br />
16Lakɛ rɔ̱ kä jiäk. <br />
Wuɔcɛ jiäk tin la̱tdɛ waaŋdä, <br />
pa̱lɛ lät kä ti jiäk. <br />
17Ŋi̱i̱cni rɔ kɛ lätni kä mi gɔaa, <br />
go̱r ni thuɔ̱k, <br />
kä luäk ram in ciaŋkɛ a jiäk, <br />
kä gaŋ rɛɛt, <br />
kämni ciek jɔkä cuɔ̱ŋdɛ.” <br />
Go̱r Kuɔth Nhial kɛ luäk nɛɛnikɛ <br />
18Cu Kuoth Nhial wee i̱, <br />
“Bër ruacnɛ kɛ kui̱ kä ti̱ti̱, <br />
cäŋ ni mɔ tith dueerku <br />
ce̱tnikɛ riɛm ɔ, <br />
bikɛ buay ce̱tnikɛ cak, <br />
kä cäŋ tithkɛ ce̱tnikɛ töc, <br />
bikɛ buay ce̱tnikɛ kën. <br />
19Mi dërɛ luɔ̱th ni ɣä, <br />
bia gɔɔy muɔ̱ɔ̱n ɛmɛ cam, <br />
20duundɛ ɣöö mi wä yɛn luthdä <br />
wä lo̱k, <br />
ɛ bi kac ni yɛn raar kä ɣä, <br />
ba yɛ näk ko̱o̱r,” <br />
ruac ni ɣän Kuoth Nhial. <br />
Duäc kɛnɛ ka̱n <br />
21Jɛ-ru-tha-lɛm wec ëë la ŋa̱th <br />
ɛ jɛn ci ce̱tnikɛ ler ɛ! <br />
Mëë la cieŋ kɛ thuɔ̱ɔ̱k <br />
kä la te ni cuŋ rɛydɛ <br />
ɛn täämɛ te ni luɔ̱ɔ̱c <br />
nath thi̱n! <br />
22Jɛ-ru-tha-lɛm ci ce̱tnikɛ <br />
thäc cikä min bo̱r, <br />
ci ce̱tnikɛ kɔaŋ mi <br />
ca liɔm kɛ pi̱w. <br />
23Ruëëcku ci kɛ kac raar, <br />
kä kɛ buɔ̱n kuëëli. <br />
Kɛn diaal nhɔakɛ ni kök, <br />
kä görkɛ ni muc. <br />
/Ci kɛn rɛɛt käm cuɔ̱ɔ̱ŋdɛ, <br />
kä /ci luk ciëk jɔkä <br />
cup nhiamdiɛn. <br />
24Kɛ kui̱c ɛmɔ cu Kuäär ni Kuoth <br />
Nhial in la Ruey Ɣɔaa, <br />
min Leny buɔ̱mdɛ ti diaal, <br />
ni Kuoth I-thɛ-rɛl <br />
wee i̱, <br />
“Aɣ, bä ŋɛ̈ɛ̈nydä wuɔ̱c ji̱ tɛ̈rä, <br />
kä bä rɔ col kä ji̱ gaakdä! <br />
25Ɣän bä rɔ luɔ̱c ji̱, <br />
bä ji̱ lɛy ce̱tnikɛ ladiit <br />
mi lɛ̈ykɛ, <br />
bä jiäku diaal woc. <br />
26Bä ji̱ luɔ̱c ruëëcku ce̱tnikɛ <br />
ni̱n tëë nhiam, <br />
kä bä ji̱ luɔ̱c nɛy tin <br />
la luëkɛ ji̱, <br />
ce̱tnikɛ ni̱n tëë kɔn. <br />
Kɛ kɔrɛ ba ji̱ cɔli wec cuŋni, <br />
wec mi tekɛ ŋa̱th.” <br />
27Ba Jɛ-ru-tha-lɛm luɛl <br />
kɛ lätni thuɔ̱ɔ̱kni, <br />
kä ba ji̱kɛ tin ci luny <br />
kä Kuoth pälikä <br />
kɛ kui̱ cuŋni. <br />
28Duundɛ ɣöö ba nɛy tin <br />
ci loc jɔk <br />
kɛnɛ nɛy tin ji̱ dueeri <br />
däk kɛɛl, <br />
kä ba nɛy tin ca <br />
Kuoth Nhial lo̱k thuk. <br />
29Bi pöc kɛ palu kɛ kuth <br />
thäri jiɛn, <br />
kä bi tekɛ buar kɛ kui̱ ka̱a̱kni <br />
tin la pali kuth <br />
guääyni thi̱n. <br />
30Kä bi ce̱tnikɛ thep mi ci <br />
ji̱thkɛ rɔɔl, <br />
kä bi ce̱tnikɛ kak <br />
mi thil pi̱w. <br />
31Bi ram in bum ni jɛn mun <br />
ce̱tnikɛ köm jiaath <br />
mi ci kööt, <br />
kä bi lätkɛ ce̱tnikɛ <br />
tɛ̈ny maac, <br />
jɛn kɛnɛ lätkɛ bikɛ waaŋ kɛɛl, <br />
kä thilɛ ram mi <br />
bi mac yieny. <br />
<h3><a href="isa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
