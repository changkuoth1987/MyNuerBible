<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
41 <br />
Ŋäc ji̱ I-thɛ-rɛl kɛ luäk Kuɔth <br />
1Liɛŋɛ ɣä bitdä lö yɛn ji̱ dhuɔ̱li, <br />
a naath jak rɔ̱ kä bum, <br />
akɛ bëë nhiam kä akɛ ruac, <br />
wanɛ röm kɛɛl guäth luɔ̱k. <br />
2Ɛŋa mëë cu raan jiɛc <br />
kui̱ känyä ca̱ŋ, <br />
min jak juc kä te thi̱n <br />
gua̱thni diaal <br />
tin cɛ wä thi̱n? <br />
Cua döör diaal ka̱m jɛ, <br />
kɛ ɣöö bɛ kua̱r <br />
dɔany piny. <br />
Cuɛ kɛ jak kä ce̱tnikɛ tup kɛ mutdɛ, <br />
cuɛ kɛ jak kä ce̱tnikɛ <br />
nyon mi lɔk <br />
jiɔamɛ kɛ bäärɛ. <br />
3Cuɛ kɛ joc kä cuɛ kään. <br />
Cuɛ kɛ joc kɛ duɔ̱ɔ̱p <br />
mi /kenɛ met jäl. <br />
4Ɛŋa mi ci nɛmɛ cäp kä ci jɛ la̱t, <br />
mi cu ri̱c cɔl ni tukä? <br />
Ɛ ɣän Kuoth Nhial min <br />
la nhiam ɔ, <br />
kä ɛ ɣän la min jɔak ɔ. <br />
5Cu ji̱ dhuulä jɛ nɛn, <br />
kä cukɛ dual, <br />
kä ɛ pek ɣɔaa lathɛ, <br />
cukɛ rɔ̱ mat kä cukɛ ben. <br />
6Cu ram ɔ gua̱n thieekädɛ luäk, <br />
kä jio̱kɛ däman i̱, “Bumni!” <br />
7Cu ŋäät jiɛn tääth dääpä com, <br />
kä cu ram in la puɔ̱t thöt <br />
ram in la tääth yiëth com, <br />
cuɛ wee i̱, “La̱t ɛmɛ, <br />
cɛ gɔaa ɛlɔ̱ŋ”, <br />
kä cukɛ jɛ pua̱t piny kɛ thöt <br />
kɛ ɣöö /cɛ bilɛ tɛɛth. <br />
8Duundɛ ɣöö I-thɛ-rɛl ɛ ja̱ŋdä, <br />
kä Je-kɔb cä jɛ mɛk, <br />
yɛn gaat mäthdä ni A-bɛ-ram, <br />
9Yɛn nɛy tëë ka̱a̱nä ni peek ɣɔaa, <br />
tëë cɔalä ni guäth mi <br />
nɔ̱a̱n nɔ̱a̱n, <br />
tëë jiökä i̱, “Kɛ yɛn ja̱a̱ŋkä, <br />
ɣän cä yɛ mɛk /ka̱n yɛ yiäk.” <br />
10/Cuarɛ dual, ta̱a̱ kɛɛl kɛ yɛ, <br />
kä /cuarɛ diɛɛr, kɛ ɣöö <br />
ɛ ɣän Kuothdun. <br />
Ɣän bä yɛ moc buɔ̱m <br />
kä bä yɛ luäk, <br />
ɣän bä yɛ käp kɛ tet <br />
cuëëcdä min bum. <br />
11Nɛnɛ nɛy diaal tin gak kɛ ji̱, <br />
kɛn bikɛ pöc kä bikɛ ga̱a̱c, <br />
kɛn nɛy tin gak kɛ ji̱, <br />
bikɛ thil luɔt kä bikɛ riaw. <br />
12Bi nɛy tin la ji̱ tɛ̈ru go̱r, <br />
duundɛ ɣöö /cikɛ bi jek. <br />
Nɛy tin tërkɛ ji̱ ko̱r, <br />
bikɛ thil luɔt ɛlɔ̱ŋ. <br />
13Kɛ ɣöö ɣän Kuoth Nhial <br />
ni Kuoth, <br />
min ci tet cuëëcdu käp, <br />
ɛ ɣän ɛ nëë jio̱k ji̱ i̱, “/Cu dual, <br />
ɣän bä ji̱ luäk.” <br />
14/Cu dual lö kɔ̱m ni Je-kɔb, <br />
ji̱n duŋ tiit ni I-thɛ-rɛl! <br />
Ɣän puɔ̱nydä bä yɛ luäk, <br />
ruac ni ɣän Kuoth Nhial, <br />
Käändun ni Kuoth I-thɛ-rɛl. <br />
15Kä nɛnɛ ɣän bä ji̱ jak <br />
kä car caar, <br />
car caar mi pay la̱t <br />
mi moth kä tekɛ <br />
lɛc ti ŋuan, <br />
bi pääm ŋɛr kä bikɛ nor, <br />
kä bikɛ dup ce̱tnikɛ tup. <br />
16Kä bikɛ ciɛth kä bi <br />
jiɔam kɛ lɔk, <br />
bi thul kɛ riaw kä dɔɔr. <br />
Kä bi lɔcdu cu tɛɛth <br />
kɛ Kuoth Nhial, <br />
kä bi cu buɔ̱m rɛy <br />
Kuɔth I-thɛ-rɛl. <br />
17Cu can kɛnɛ nɛy tin <br />
thil ŋu pi̱ go̱r, <br />
duundɛ ɣöö /ka̱n pi̱ jek, <br />
cu lëëpkiɛn kööt kɛ rɛw, <br />
ɛ ɣän Kuoth Nhial bikɛ loc ɔ, <br />
ɛ ɣän Kuoth I-thɛ-rɛl <br />
/cikɛ bi pa̱l ruëëc ɔ. <br />
18Bä kiɛr jak kä lo̱ny wuɔ̱thni <br />
päämni ti ko̱o̱t, <br />
kä bä wa̱tni jak kä lo̱ny <br />
ni däär löli, <br />
ɣän bä därdɔaar jak kä pul pi̱i̱ni, <br />
bä mun mi kööt jak kä <br />
wa̱t pi̱i̱ni. <br />
19Ɣän bä thep la̱th däärdɔaar, <br />
kɛ ŋuër kɛnɛ gaar <br />
kɛ jiath Ɔ-lip, <br />
ɣän bä luiy la̱th ni däär dɔaar rɛ̈w, <br />
bi nyɔ̱a̱t do̱ny kɛɛl kɛ luɔ̱ɔ̱r, <br />
20kɛ ɣöö bi naath ɛ nɛn <br />
kä ba jɛ ŋa̱c, <br />
bikɛ jɛ tit kɛɛl <br />
kä bikɛ jɛ ŋa̱c, <br />
ɛn ɣöö ɛ Kuoth Nhial lät jɛ mɔ, <br />
ɛ Kuoth I-thɛ-rɛl cak ɛ mɔ. <br />
Thil lotdä kuthni jiɛn <br />
21Cu Kuoth Nhial wee i̱, <br />
“No̱o̱ŋni lukdu.” <br />
Cu Kuäär ji̱ Je-kɔb wee i̱, <br />
“Bër lätni ɣä ruacdu.” <br />
22No̱o̱ŋni kuth jiɛnku <br />
ba kɔn ben la̱r mɔ <br />
bi tuɔɔk ɔ. <br />
Akɛ la̱rkɛ kɔn tëë ci kɔŋ tuɔɔk, <br />
kɛ ɣöö dënɛ kɛ kulɛ car, <br />
banɛ min bi ben raar kulɛ ŋa̱c, <br />
kiɛ ba kɔn la̱r tin <br />
bi tuɔɔk. <br />
23La̱rɛ kɔ mɔ bi tuɔɔk kɛ nhiam ɔ, <br />
kɛ ɣöö bakɔ jɛ kulɛ ŋa̱c <br />
mi kɛ yɛn kuth, <br />
kuth ti dëë mi gɔaa la̱t <br />
kiɛ mi jiääk, <br />
bakɔ ku pöc kä bakɔ dual. <br />
24Kä nɛ̈nɛ jɛ thilɛ yɛ luɔt, <br />
kä la̱tdun ɛ baŋ, <br />
kä nɛy tɔ̱ ci yɛ mɛk tɔ̱ <br />
bakɛ lo̱k. <br />
25Cä raan jak kä bëë kui̱c caam, <br />
ram mi bä kui̱ känyä ca̱ŋ <br />
mi bi ɣä cɔl kɛ ciötdä, <br />
bɛ ja̱l wi̱i̱ kua̱ri ce̱tkɛ <br />
mi jäälɛ ni tuäk, <br />
ce̱tkɛ min la tääth muɔ̱ɔ̱n <br />
mun a dɔny. <br />
26Ɛŋa mi ci jɛ la̱rkɔ kɛ nhiam, <br />
kɛ ɣöö dëëkɔ jɛ kulɛ ŋa̱c, <br />
mɔ ci jɛ la̱rkɔ mɔ a ŋot <br />
gua̱a̱th kɛ ɣöö dëëkɔ kulɛ <br />
wee i̱, <br />
“Tëë kɛ cuɔ̱ŋ”? <br />
Thilɛ ram mi ci jɛ lat, <br />
thilɛ ram mi ci jɛ la̱tkɔ <br />
a /kenɛ ni tuɔɔk, <br />
thilɛ ram mi ci ruac <br />
liŋ kä yɛ. <br />
27Ɛ ɣän Kuoth Nhial ɛn nëë <br />
ci jɛ la̱r Dha-yɔn kɛ nhiam <br />
ɛn ɣöö naath a bëëni, <br />
cä ji̱ Jɛ-ru-tha-lɛm jäk <br />
kä thuk ti gɔw. <br />
28Kä mëë cä guic cuɛ thil <br />
ram mi nɛ̈ɛ̈nä, <br />
cuɛ thil ram mi dëë la̱t <br />
ruac rɛydiɛn, <br />
cuɛ thil ram mi dëë ruac <br />
loc mi cä kɛ thiec. <br />
29Nɛnɛ, kɛn kuth jiɛn diaal ti̱ti̱ <br />
thilɛ kɛ luɔt, <br />
thilɛ mi dëë kɛn ɛ la̱t, <br />
kɛn pua̱nykiɛn tekɛ <br />
ni baaŋ ce̱tnikɛ jiɔam. <br />
<h3><a href="isa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
