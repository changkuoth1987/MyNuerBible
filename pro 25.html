<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
25 <br />
Ruac pɛli Thɔ-lo-mon in dɔ̱ŋ <br />
1Ti̱ti̱ bä kɛ ruaacni pɛli Thɔ-lo-mon tin kɔ̱ŋ, tëë ca gɔ̱r ɛ nɛɛ Ɣidh-ki-yaa Kuäär Juda. <br />
2Nhɔk Kuoth Nhial ni ɣöö <br />
/ca ŋɔak lat, <br />
kä nhɔk kuäär ni lat <br />
ŋɔaani raar. <br />
3/Ci ca̱r kua̱r dee met ŋa̱c, <br />
nɔ̱a̱nɛ ce̱tnikɛ kam puɔ̱ɔ̱rä <br />
kɛnɛ piny. <br />
4Woc nyäŋ cikä min bo̱r, <br />
bi bël mi gɔaa kulɛ täth <br />
kɛ jɛ. <br />
5Woc ti jiäk nhiam kua̱r, <br />
bi kuäärɛ rɔ kulɛ <br />
yiath piny kɛ cuŋ. <br />
6/Cu rɔ liak nhiam kua̱r, <br />
kä cu gua̱a̱thdɛ go̱r <br />
rɛy nath. <br />
7Kulɛ gɔaa ni ɣöö bɛ ji̱ jiök i̱, <br />
“Bër nhial wanɛ mi,” <br />
kä ɣöö bɛ ji̱ luɔc piny <br />
rɛy bööthni. <br />
8Kä mi ci nɛn kɛ waŋdu, <br />
/cu pɛ̈th kɛ naŋdɛ guäth <br />
luɔ̱k. <br />
kɛ ɣöö thilɛ mi bi la̱t mi <br />
wä gua̱n thieekädu <br />
ji̱ wä jak kä po̱c. <br />
9Mi latdɛ luk yɛnɛ gua̱n <br />
thieekädu, <br />
/cu ram mi dɔ̱diɛn mat thi̱n, <br />
10kɛ ɣöö ram ɔ bi jɛ liŋ ɔ <br />
bɛ ji̱ moc duer, <br />
a /ci kɛ̈k mi jiääk bi lɛ <br />
thuɔ̱k kä ji̱. <br />
11Kä ruac mi ca lat, <br />
ce̱t ta̱a̱dɛ nikɛ da̱a̱p <br />
mi ca la̱th rɛy <br />
cikä min bo̱r. <br />
12Kä ruac raam mi pɛl, <br />
ce̱tdɛ nikɛ ciɛk ji̱eth mi da̱a̱p, <br />
kä ram in liŋ jɛ. <br />
13Kä ja̱k mi gɔaa, kɔ̱cɛ ce̱tdɛ nikɛ <br />
pi̱ rɛy kayŋua̱a̱k kɛ gua̱th <br />
ŋër bɛɛl, <br />
kä nɛy tin ja̱k kɛ jɛ, <br />
jak ɛ lo̱ckiɛn kä tɛth. <br />
14Kä ram liak rɔ kɛ muc mi <br />
/kenɛ thöp, <br />
ce̱tdɛ nikɛ wuɔ̱n kɛnɛ jiɔam <br />
mi thil nhiaal. <br />
15Pɛlkɛ kuäär kɛ päl lɔaac piny, <br />
kä ruac mi gɔaa <br />
luucɛ buɔ̱m wec. <br />
16Kä mi ci tuaar jek cam ni <br />
min ro̱ŋ kɛ ji̱, <br />
mi wi̱i̱ jɛ ca̱m di̱t <br />
bi jɛ ŋɔk. <br />
17/Cu dhɔr gua̱n thieekädu <br />
jäl ɛlɔ̱ŋ, <br />
bɛ ŋɔa̱a̱ŋ kɛ ji̱ kä bɛ ji̱ lo̱k. <br />
18Ram lat nën kacä kɛ gua̱n <br />
thieekädɛ, <br />
ce̱tdɛ nikɛ thɛp kiɛ bäär <br />
mi moth moth. <br />
19Mi ŋääthi ram thil luɔt <br />
rɛy rikä, <br />
ce̱tdɛ nikɛ ley mi bɛc <br />
kɛnɛ cio̱o̱k mi ŋɔl. <br />
20Ram mi kɛt ram mi thiɛk <br />
lɔcdɛ kɛ dit, <br />
ce̱tdɛ kɛ ram mi ci bi̱i̱ <br />
woc puɔ̱nydɛ kɛ cäŋ kɔ̱a̱c, <br />
kɛnɛ li̱l tapä mi ca la̱th <br />
rɛy butdä. <br />
21Mi näk gua̱n tɛ̈ru buɔthɛ <br />
mocɛ mi̱eth, <br />
kä mi näk rɛw ɛ mocɛ pi̱w, <br />
22kɛ jɛn duɔ̱ɔ̱p ɛ mɔ bi moc ni <br />
lɔcdɛ pöc, <br />
kä bi Kuoth Nhial ji̱ culikä. <br />
23Ce̱tkɛ min la jiɔam kuec caam <br />
nhiaal a no̱o̱ŋ, <br />
inɔ bä bi lɛp mi jiääk <br />
gak nööŋ. <br />
24Gɔaa ni ɣöö deri cieŋ <br />
gekä duëël, <br />
kä ɣöö dërɛ duel nyuak yɛnɛ <br />
ciek mi gua̱n gaak. <br />
25Thok mi gɔaa mi bëë nɔ̱nä, <br />
ce̱tdɛ kɛ pi̱ ti kɔ̱c <br />
kä gua̱n rɛ̈w. <br />
26Gua̱n cuŋni mi gueny ram <br />
mi jiääk duɔ̱ɔ̱p, <br />
ce̱tdɛ kɛ lo̱o̱l pi̱i̱ni mi ci <br />
thia̱a̱ŋ kɛ pi̱. <br />
27/Cɛ gɔaa ɛn ɣöö bi tuaar <br />
cam ɛlɔ̱ŋ, <br />
kä /cɛ gɔaa ɛn ɣöö bi luth <br />
go̱r kä rɔa. <br />
28Kä ram /ci rɔ luth, <br />
ce̱tdɛ kɛ wec mi ci <br />
pänydɛ tɛɛth. <br />
<h3><a href="pro chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
