<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
12 <br />
Yɛp-ta kɛnɛ ji̱ Ɛ-pa-rim <br />
1Cu ji̱ Ɛ-pa-rim rɔ dol, kä cukɛ jiɛth kui̱c wäkɛ kä Dha-pon kä cua Yɛp-ta jiök i̱, “Ɛŋu curi jiɛth kui̱c ɔ wi̱i̱ nyiëëny kɛ ji̱ Am-on, kä /keni kɔ cɔl kɛɛl kɛ ji̱? Kɔn ba̱kɔ duelu cua̱th wi̱i̱du kɛ mac.” 2Kä cu Yɛp-ta kɛ loc i̱, “Ɣän kɔnɛ nɛɛkä ta̱kɔ ko̱o̱r mi di̱i̱t kɛ ji̱ Am-on. Ɛ cäŋ cä yɛ cɔl, /cia̱ dëë kään tetädiɛn. 3Mëë ca ŋa̱c i̱ /cia̱ dëë kän, cua̱ tëkdä cu la̱th tetädä, cua̱ cu jiɛth kui̱c nyiëënyä kɛ ji̱ Am-on. Kä cu Kuoth Nhial kɛ cu ka̱mä. Kuɛ la ŋu bä yɛn kä ɣä mɔ walɛ bia ben nyiëëny kɛ ɣä mɔ?” 4Ɛ jɛn cu Yɛp-ta ji̱ Gil-yad diaal mat kä cukɛ nyiëëny kɛ ji̱ Ɛ-pa-rim. Kä cuɛ ji̱ Ɛ-pa-rim joc, kɛ ɣöö cikɛ ji̱ Gil-yad, jiök i̱, “Kɛ yɛn tɛ̈ɛ̈m kä ji̱ Ɛ-pa-rim kɛnɛ ji̱ Ma-na-thɛ.” 5Kä cu ji̱ Gil-yad thuk wäthni kiɛɛr Jɔr-dɛn dhɔ̱ŋ kä ji̱ Ɛ-pa-rim. Kä mɔ ci bar ji̱ Ɛ-pa-rim wee, “A ɣä jiathä kui̱c ɔ.” Bi ji̱ Gil-yad ɛ jiök i̱, “Ɛ ji̱n raan Ɛ-pa-rim?” Mi cɛ wee “Eey,” 6ba jiök i̱, “Kä wëri Ci-bo-lɛth,” bɛ wee, “Thi-bo-lɛth,” kɛ ɣöö /cɛ jɛ luäŋ kɛ lär. Ɛn wa̱nɔ bikɛ jɛ cu ŋot thok waath kiɛɛr Jɔr-dɛn. Cua nɛy ti bathdɔɔri ti jiɛn ŋuaan wi̱cdɛ rɛw kä ji̱ Ɛ-pa-rim näk. <br />
7Cu Yɛp-ta I-thɛ-rɛl ruac kɛ run bäkɛl. Kä cuɛ cu li̱w, kä cua jɛ kony wi̱i̱dɛ kä Gil-yad. <br />
Ib-dhan kɛnɛ Ee-lon kɛ Ab-don <br />
8Kɛ kɔrɛ cu Ib-dhan raan Beth-lɛ-ɣɛm I-thɛ-rɛl ruac. 9Kä jɛn tëë kɛ dhɔɔl ti jiɛn diɔ̱k. Kɛ nyi̱er ti jiɛn diɔ̱k ti cɛ jak kä kuɛnkɛ ɛ nɛy ti /ci tɔ̱a̱ ji̱ maarädɛ kä cuɛ gaatkɛ kuën nyi̱er ti jiɛn diɔ̱k ti /ci maar kɛ jɛ. Cuɛ I-thɛ-rɛl ruac kɛ run bärɔw. 10Cu Ib-dhan li̱w kä cua jɛ kony kä Beth-lɛ-ɣɛm. <br />
11Kä kɛ kɔrɛ cu ruëc ni Ee-lon raan Dhɛ-bu-lun kä I-thɛ-rɛl. Cuɛ ruëc kɛ run wäl. 12Kä cu Ee-lon li̱w, kä cua jɛ kony kä A-ya-lon ro̱o̱l Dhɛ-bu-lun. <br />
13Kɛ kɔrɛ cu ruëc ni Ab-don gat Ɣi-lel raan Pi-ra-thon kä I-thɛ-rɛl. 14Cuɛ tekɛ gaat ti jiɛn ŋuaan, kɛ gaat döödɛ ti jiɛn diɔ̱k, ti la kɔatkɛ muɔ̱li ti jiɛn da̱ŋ bärɔw. Kä cuɛ I-thɛ-rɛl ruac kɛ run bädäk. 15Ɛ jɛn cu Ab-don li̱w, kä cua jɛ kony kä Pi-ra-thon ro̱o̱l ji̱ Ɛ-pa-rim, dhɔr päämni ji̱ Ä-ma-lek. <br />
<br />
<h3><a href="jdg chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
</body>
</html>
