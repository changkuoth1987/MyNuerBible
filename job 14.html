<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
14 <br />
1“Ram mi dapkɛ ɛ ciek <br />
kuiy ni̱n teekädɛ, <br />
kä tëë kɛ rik ti ŋuan. <br />
2Ce̱t ta̱a̱dɛ kɛ gaak juacä <br />
mi la päl kä bi li̱w, <br />
ce̱tdɛ kɛ ti̱eep in <br />
/ci la jäny. <br />
3Kä ji̱n Kuoth bi waŋdu la̱th kä <br />
ram mi ce̱tkɛ ɣä, <br />
a bi ɣä naŋ nhiamdu kɛ luk? <br />
4Kä ɛŋa mi dëë mi gɔaa ka̱m raar <br />
kä mi jiääk? <br />
Thilɛ ram mi dëë jɛ la̱t. <br />
5Kä ni̱n ran wi̱i̱ muɔ̱ɔ̱n ca kɛ lat, <br />
amäni pek päthnikɛ <br />
ci kɛ lar, <br />
kɛ ti ci lat thilɛ ram <br />
mi dëë kɛ bäl. <br />
6/Cu tit ni jɛ, pälɛ kärɔa <br />
amäni mi cɛ ni̱nkɛ thuk ce̱tkɛ <br />
ram mi kɔakɛ ni jɛ. <br />
7“A cäŋɛ ni jiath la tëë kɛ ŋa̱th <br />
mi ca jɔap piny, <br />
la nyɔkɛ rɔ kɛ tunh a bɛ do̱ny. <br />
8A cäŋ ci ciökɛ dɔŋ <br />
kä ci puɔnydɛ riɔw, <br />
9rɛy pi̱i̱ni la tunhɛ <br />
ɛ bɛ tekɛ kar ce̱tkɛ jiath <br />
mi pay do̱ny. <br />
10Duundɛ ɣöö la li̱w raan <br />
kä bɛ cua̱ jɛn, <br />
la monɛ kä bɛ cu thuɔ̱k. <br />
11Ce̱tdɛ nikɛ yier mi ci lönydɛ <br />
cuɔ̱ŋ kä bi pi̱kɛ cu do̱n. <br />
12Ɛ jɛn ce̱tkɛ raam ɔ la li̱w <br />
kä cɛ rɔ bi nyɔk kɛ jiëc, <br />
amäni mi /cɛ thil pua̱a̱r <br />
/cɛ rɔ bi nyɔk kɛ jiëc, <br />
kiɛ /cikɛ rɔ̱ bi nyɔk <br />
kɛ kër ni̱n. <br />
13Kä inɔ bi ɣä cu tɔ̱w rɛy kɔ̱kä, <br />
bä te tɔ̱ɔ̱wä amäni mi <br />
ci gakdu thuɔ̱k, <br />
kä mi ci gua̱a̱th lat kɛ kui̱dä, <br />
ti̱mä! <br />
14Kä mi ci raan li̱w, <br />
derɛ rɔ nyɔk kɛ tëk? <br />
Bä liep kɛ ni̱n la̱tdä diaal <br />
amäni mi ci cäŋ luɔ̱nydä ben. <br />
15Bi ɣä cɔl, kä bä ji̱ loc, <br />
a bi min ci la̱t <br />
kɛ tetku nhɔk. <br />
16Ɛn wa̱nɔ bi lätkä cu guic, <br />
duundɛ ɣöö /ci dueerkä <br />
bi tit, <br />
17bi dueerkä diaal ga̱k <br />
rɛy thandukä, <br />
kä bi jiäkä diaal cu kum. <br />
18“Kä bi pääm tëth kä ba kɛ <br />
woc gua̱thnikiɛn. <br />
19Kä bi pi̱w pääm lɔk, <br />
kä bi nhiaal mun lak jɔ̱ɔ̱r, <br />
bɛ cua̱ thuɔ̱k teekä ran. <br />
20Kä bi raan cu bath <br />
amäni cäŋ kɛl, <br />
bi nhiamdɛ cu ri̱t, <br />
kä bɛ cu wä. <br />
21Ba gaatkɛ lɔ̱ɔ̱ luɔ̱th, <br />
kä /cɛ jɛ ŋäc, <br />
kä mi ca kɛ dhɔ̱l <br />
/cɛ jɛ lɛ liŋ. <br />
22Ŋäcɛ ni bɛ̈c pua̱a̱nydɛ kärɔa, <br />
kä paarɛ ni rɔ.” <br />
<h3><a href="job chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
