<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
101 <br />
Laat kua̱r <br />
(Dit Dee-bid) <br />
1Ɣän bä diit kɛt kɛ kui̱ <br />
nhökdu kɛnɛ wuɔ̱tdu, <br />
ɣän bä puany ni ji̱ kɛ diit <br />
lö Kuoth Nhial. <br />
2Ɣän bä guɔ̱ɔ̱rni duɔ̱p <br />
mi thil bɛ̈ɛ̈l. <br />
Bi kulɛ ben kä ɣä i̱ nɛy? <br />
Ɣän bä ja̱l rɛy dhɔaarä <br />
kɛ lɔc mi thil bɛ̈l, <br />
3kä thilɛ duɔ̱ɔ̱r mi jiääk <br />
mi bä guic. <br />
Ɣän lökä lät nɛɛni tin thil ŋa̱th, <br />
cikɛ bi räth kä ɣä. <br />
4Kä bi nɛy tin görkɛ lätni <br />
kä ti jiäk nɔ̱a̱n kɛ ɣä, <br />
thilɛ mi bä la̱t kɛ mi jiääk. <br />
5Kä ram mɔ bi gua̱n thieekädɛ <br />
luɔm kɛ tɛ̱̈ɛ̱̈ ɔ, <br />
ɣän bä jɛ jak kä bit. <br />
Ɣän /cä ram liak rɔ kä guic <br />
kacä bi luäŋ kɛ ruɔ̱t. <br />
6Ɣän bä tit ni nɛy tin tekɛ <br />
ŋa̱th rɛy wec, <br />
kɛ ɣöö deekɛ cieŋ <br />
kɛ ɣä kɛɛl. <br />
Kä ram ɔ bi ja̱l dup <br />
mi thil bɛ̈ɛ̈l ɔ, <br />
ɛ jɛn ram min bi la̱tdä la̱t. <br />
7Thilɛ ram mi lat mɛɛt mi bi <br />
cieŋ dhɔrä, <br />
kä thilɛ gua̱n kacä mi bi <br />
ŋot kɛ ben nhiamdä. <br />
8Kä kɛ runwaŋni diaal ɣän <br />
bä ji̱ nyuɔɔni diaal tin te <br />
rɛy wec däk, <br />
bä kɛn la̱a̱t jiäkni diaal tɛ̈m <br />
raar rɛy wec <br />
Kuɔth Nhial. <br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
