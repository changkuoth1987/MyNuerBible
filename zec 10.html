<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
10 <br />
Lär Kuɔth Nhial kɛ luäk <br />
1Thiëcɛ Kuoth Nhial <br />
kɛ nhiaal rueel, <br />
ɛ jɛn Kuoth Nhial in la <br />
pua̱a̱r a ŋun. <br />
La mocɛ naath kɛ nhiaal, <br />
kä jakɛ ka̱a̱k nɛɛni diaal <br />
kä tekɛ bɛl. <br />
2Kä la kolaaŋ a lat ni baŋ, <br />
kä la ti̱t a nɛɛn ni kac. <br />
Kä lat ji̱ la̱a̱kni ni ka̱a̱cni, <br />
kä thöpkɛ ni lui̱k mi baŋ. <br />
Kɛ kui̱c ɛmɔ yi̱c naath ce̱tkɛ det, <br />
cuckɛ kɛ ɣöö thilɛ kɛ yieen. <br />
3Kä cu Kuoth Nhial wee i̱, <br />
“Gakdä tëë kɛ yiëën deet, <br />
kä ɣän bä bööth duäc. <br />
Kɛ ɣöö ɣän Kuoth Nhial, <br />
bä detkä gaŋ, ni ji̱ Juda, <br />
bäkɛ jak kä ce̱tkɛ jio̱k köör <br />
mi tuɔ̱p rɛy köör. <br />
4Kä ji̱ Juda bi päm gɔŋtɔtdä <br />
ben thi̱n, <br />
kä bi lo̱c kɛmɛkä ben kä kɛ, <br />
kä bi bäär köör ben kä kɛ, <br />
kä bi rueec ben kä kɛ. <br />
5Kɛn diaal kɛɛl bikɛ <br />
ce̱tnikɛ wäth köör, <br />
ti dɔanykɛ ji̱ tɛ̈riɛn <br />
kä rɛy tua̱a̱k dup. <br />
Bikɛ ko̱r tɛr kɛ ɣöö te <br />
Kuoth Nhial kɛɛl kɛ kɛ, <br />
a bikɛ jiöŋkööri joc. <br />
6“Ɣän bä ji̱ Juda jak kä bum, <br />
kä bä ji̱ I-thɛ-rɛl luäk. <br />
Kä bäkɛ luɔ̱ɔ̱c jɔk kɛ ɣöö <br />
ta̱a̱ kɛ nhök kɛ kɛ, <br />
kä bikɛ ce̱tnikɛ mi /ka̱n <br />
kɛ kɔn lo̱k, <br />
kɛ ɣöö ɛ ɣän Kuoth Nhial <br />
ni Kuothdiɛn ɣän <br />
bä paliɛn liŋ. <br />
7Kä bi Ɛ-pa-rim ce̱tnikɛ <br />
wääth köör, <br />
kä bi lo̱ckiɛn tɛɛth <br />
ce̱tkɛ ji̱ kɔŋä. <br />
Kä bi gaatkiɛn ɛ nɛn, <br />
kä bi lo̱ckiɛn tɛɛth, <br />
kä bikɛ Kuoth Nhial liak. <br />
8“Ɣän bä nɛɛkä cɔl, <br />
kä bäkɛ mat guäth kɛl, <br />
kɛ ɣöö cäkɛ luɛl, <br />
kä bikɛ ŋuan ce̱tnikɛ ta̱a̱ <br />
ëë wal. <br />
9A cäŋ ni mɔ cäkɛ däk kä <br />
rɛy dööri mɔ, <br />
ŋotdɛ cäŋ tekɛ nɔ̱nä, <br />
ba ɣä tim. <br />
Kä kɛn kɛ gaatkiɛn bikɛ tëk <br />
kä bikɛ luny jɔk. <br />
10Ɣän bäkɛ luɔ̱ɔ̱c jɔk kä I-jëp, <br />
kä bäkɛ ma̱a̱t kä A-thi-ri-ya. <br />
Kä bäkɛ nööŋ muun Gil-yad <br />
kɛnɛ Lɛ-ba-nɔn, <br />
amäni mi cɛ thil duël <br />
kɛ kui̱diɛn. <br />
11Kä bikɛ wä kɛ yier rikni, <br />
kä bi muaŋ pi̱i̱ni rɔ yɔ̱t, <br />
kä bi luɔl kiɛɛr diaal kööt. <br />
Kä bi liak A-thi-ri-ya ben piny, <br />
kä bi buɔ̱m I-jëp cu bath. <br />
12Ɣän bäkɛ jak kä bum, <br />
kä ba ɣä pal ɛ kɛn.” <br />
<br />
<h3><a href="zec chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
