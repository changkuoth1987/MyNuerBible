<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<p>22 <br />
  Näk bööthni palä <br />
  1Kä cu Dee-bid jiɛɛn ɛn wi̱ni barɛ rɔ kɔ̱kä mi thieek kɛ Ä-du-lam. Kä mëë ci gaatman kɛnɛ ji̱ dhɔaariɛn diaal ɛ liŋ, cukɛ ben kä jɛ. 2Kä cu nɛy diaal tëë ca ciɛŋ a jiäk, kɛnɛ tin tekɛ ŋuäl, kɛ nɛy tin kɛc lo̱ckiɛn rɔ̱ ma̱t jɛ. Kä cua bo̱o̱thdiɛn. Kä cu nɛy diaal tin te kɛɛl kɛ jɛ a nɛy ti kur ŋuaan. <br />
  3Kä cu Dee-bid jiɛɛn ɛn wi̱ni cuɛ wä kä Midh-pee kä Mo-ab. Kä cuɛ kuäär Mo-ab jiök i̱, “Ɛ gua̱a̱r kɛnɛ maar cieŋ kɛɛl kɛ ji̱, amäni mi cä min bi Kuoth ɛ lät kä ɣä ŋa̱c.” 4Kä cuɛ kɛ ba̱ny kuäär Mo-ab, cukɛ te kɛɛl kɛ jɛ kɛ pek ëë tekɛ Dee-bid rɛy kɔ̱a̱kni. 5Kä cu gök ni Gad Dee-bid jiök i̱, “Cu te rɛy kɔ̱a̱kni, wër ro̱o̱l Juda.” Kä cu Dee-bid wä, cuɛ ben rɛy ruɔ̱ɔ̱p Ɣa-rɛth. <br />
  6Täämɛ cu Thɔɔl ɛ liŋ ɛn ɣöö ci gua̱a̱th Dee-bid jɔɔc kɛnɛ nɛɛkɛ. Kä jɛn tëë nyuurä wi̱i̱ pa̱a̱m, thaar jiaath kɔat kä Giba, kä te mutdɛ te̱tkädɛ, kä te bööthkɛ diaal cuŋä gekädɛ. 7Kä cu Thɔɔl bööthkɛ tin te cuŋä gekädɛ jiök i̱, “Liɛŋɛ jɛ lö ji̱ Ben-ya-min. Ɛn gat Jɛthi bɛ ramɔ moc kɛ kak ŋɔa̱a̱ri, kiɛ bɛ yɛ jak kä bööth bathdɔɔri kɛnɛ bööth kuri? 8Ɛ jɛn ci yɛn diaal a ji̱ tɛ̈rä mɔ? A thil ram kɛl mi cu ɣä la̱r lär mëë ci gatdä mat kɛnɛ Dee-bid. Cuɛ thil ram mi diɛɛr kɛ kui̱dä, mi cu ɣä la̱r ɣöö gatdä cɛ läätdä cuɔ̱m näkdä, ce̱tkɛ mi lätdɛ ɛn walɛ mi.” 9Kä cu Do-yeg raan Ɛ-dɔm min te cuŋä gekä Thɔɔl ɛ loc i̱, “Cä nɛn ɛn gat Jɛthi wëë kä bo̱o̱th palä ni Ä-ɣi-mɛ-lɛk gat Ä-ɣi-tub kä Nob, 10min cu Kuoth Nhial thiec kɛ kui̱ Dee-bid, kä cuɛ jɛ moc mi̱eth kɛnɛ thɛp Gɔl-yath raan Pi-li-thɛt.” <br />
  11Kä cu kuäär nɛy ti wa Ä-ɣi-mɛ-lɛk bo̱o̱th palä, gat Ä-ɣi-tub kä Nob cɔl ja̱k, kɛnɛ ji̱ dhɔaariɛn diaal. Kä cu kɛn diaal ben kä kuäär. 12Cu Thɔɔl wee i̱, “Liŋɛ täämɛ lö gat Ä-ɣi-tub.” Kä cuɛ loc i̱, “Ɣän nɛn kuäärä.” 13Kä cu Thɔɔl ɛ jiök i̱, “Ɛŋu tɛɛr kɔn ɛ mɔ, ji̱n yɛnɛ gat Jɛthi, mɔ curi jɛ ka̱m mi̱ethɔ kɛnɛ thɛp, kä curi Kuoth thiec kɛ kui̱dɛ, kɛ ɣöö bɛ ɣä ku lɛ tër tɛr, a bɛ ɣä ku nyurikä ce̱tkɛ walɛ?” 14Kä cu Ä-ɣi-mɛ-lɛk kuäär loc i̱, “Kä ɛŋa rɛy bööthniku mi ŋa̱th ce̱tkɛ Dee-bid, ɛŋa la cɔw nyaa kua̱r ɔ, kä bööth yieyniku, kä luɔ̱thkɛ dhɔɔru? 15Kä ɛ jɛn walɛ kärɔa thiecä Kuoth Nhial kɛ kui̱dɛ mɔ? Ëëy, kuäär cu jɛ läth wi̱i̱dä kiɛ dhɔr gua̱a̱r kɛɛliw. Kɛ ɣöö thilɛ mi ŋa̱cä kä kɛn ti diaal ti̱ti̱.” 16Kä cu kuäär wee i̱, “Ɛ puc bi dhil li̱w lö Ä-ɣi-mɛ-lɛk, yɛnɛ ji̱ dhɔaar guur diaal.” 17Kä cu kuäär yiëën tin te cuŋä gekädɛ jiök i̱, “Na̱kɛ bööth palä Kuɔth Nhial. Kɛ ɣöö cikɛ mat kɛ Dee-bid, ŋäc kɛn ɛ i̱ cɛ rɔ bar kä /ken kɛnɛ la̱r ɣä.” Kä duundɛ ɣöö /ken yiëën ɛ nhɔk i̱ ba bööth palä Kuɔth Nhial näk. 18Kä cu kuäär Do-yeg jiök i̱, “Näk bööth palä. Kä cu Do-yeg raan Ɛ-dɔm bööth palä näk.” Ɛn cäŋ ɛmɔ cuɛ bööth palä ti ciaŋ kɛ bi̱i̱ kath ti jiɛɛn bädäk wi̱cdɛ dhieec näk. 19Cuɛ Nob wec bööthni palä ji̱kɛ diaal näk, amäni män, dööth kɛ ti lueth, ɣɔ̱k kɛ muɔ̱li, kɛ det, cuɛ kɛn diaal näk. <br />
20Kä cu gat kɛl kä gaat Ä-ɣi-mɛ-lɛk gat Ä-ɣi-tub, mi cɔali Ɛb-ya-thar rɔ lëny, cuɛ rɔ bar kɔɔr Dee-bid. 21Kä cuɛ Dee-bid la̱r ɣöö ci Thɔɔl bööth palä Kuɔth Nhial näk. 22Kä cu Dee-bid ɛ loc i̱, “Ɣän ŋa̱cä jɛ ɛn cäŋ ëë te Do-yeg raan Ɛ-dɔm thi̱n, ɛn ɣöö bɛ wä la̱r Thɔɔl. Ɛ riɛkdä ɛn lia̱a̱ ciek muɔɔri diaal. 23Cieŋni kɛɛl kɛ ɣä, cu dual. Kɛ ɣöö ɛn Thɔɔl go̱o̱rɛ näkdan. /Ci bi li̱w kɛ ta̱a̱dan kɛɛl.” </p>
<h3><a href="1sa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<p><br />
</p>
</body>
</html>
