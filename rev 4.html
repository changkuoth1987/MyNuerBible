<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
4 <br />
Pal ciëŋ nhial <br />
1Kɛ kɔr kä mɛmɛ cua guic, kä nɛnɛ, te ciëŋ nhial kɛ thok mi ɣööŋ! Kä jɔw in jio̱l in cä liŋ ruacɛ kɛ ɣä ce̱tkɛ jɔw kaaŋä, wee i̱, “Bër nhial wanɛ mɛ, kä bä ji̱ nyuɔ̱th ŋɔaani tin bi dhil tuɔɔk kɛ kɔr kä mɛmɛ.” 2Kä nikä kɛɛl cua ɣä käp ɛ yiëë, kä nɛnɛ, te ciëŋ nhial kɛ kɔm kuäärä mi te ram mi nyuur thi̱n! 3Kä jɔc ram in nyuur thi̱n ce̱tkɛ guiy ti jaŋ jaaŋ, kä tëëkɛ tik Kuɔth mi buɔy mi ri̱w kɔm kuäärä kɛɛliw. 4Kä tëëkɛ kɔamni ti jiɛn da̱ŋ rɛw wi̱cdɛ ŋuan ti gölkɛ kɔm kuäärä piny, kä nyuur di̱t ti jiɛn da̱ŋ rɛw wi̱cdɛ ŋuan thi̱n, ti ciaŋkɛ bieyni ti bo̱o̱r, kä te wuɔ̱thkiɛn kɛ kuɔ̱mni dääpä. 5Kä kɔm kuäärä ba yiel kɛnɛ wuɔ̱w kɛ ma̱a̱r nhial thi̱n. Kä tëëkɛ rithni da̱ŋ bärɔw ti pɛt nhiam kɔam kuäärä, tin tɔ̱ yiey Kuɔth da̱ŋ bärɔw, 6kä nhiam kɔam kuäärä ɛmɔ tëëkɛ mi ce̱tkɛ bar neenä mi wi̱r wi̱r. <br />
Kä gëëkni kɔam kuäärä tëëkɛ ley da̱ŋ ŋuan ti tëk, ti ci thia̱a̱ŋ kɛ wäŋ nhiam kɛnɛ jɔk. 7Ley in nhiam in tëk ce̱tdɛ kɛ lony, kä ce̱t ley in rɛwdɛ kɛ thäk, kä diɔ̱ɔ̱kdiɛn ce̱t nhiamdɛ kɛ nhiam ran, kä ŋuaandiɛn ce̱tdɛ kɛ cuɔɔr mi pär nhial. 8Kä kɛn ley da̱ŋ ŋuan tin tëk, te mɔ kä kɛ kɛ gɔ̱k da̱ŋ bäkɛl tin thiäŋ kɛ nyin amäni piny gɔ̱ɔ̱kiɛn. Kä /cikɛ kiet päl kɛ cäŋ kɛnɛ wäär, wäkɛ i̱,#4:8 Ica 6:3. <br />
“Mi rɛl gɔɔydɛ rɔ, <br />
mi rɛl gɔɔydɛ rɔ, <br />
mi rɛl gɔɔydɛ rɔ, <br />
Ɛ jɛn Kuäär ni Kuoth <br />
in Leny Buɔ̱mdɛ ti Diaal, <br />
mi ci kɔŋ tey, <br />
kä te thi̱n täämɛ, <br />
kä bi ben.” <br />
9Kä mɔ ci ley tin tëk puɔny kɛ luth kɛnɛ tëth lɔaac ka̱m ram in nyuur wi̱i̱ kɔam kuäärä mɔ, jɛn min tëk a thil pek, 10la di̱t ti jiɛn da̱ŋ rɛw wi̱cdɛ ŋuan rɔ yuɔr piny nhiam raam in nyuur wi̱c kɔam kuäärä Kuɔth, kä palkɛ jɛn ram min tëk kɛ tëk mi thil pek. Kä yuɔrkɛ kuɔ̱mnikiɛn nhiam kɔam kuäärä wäkɛ i̱, <br />
11“Ji̱n gɔaai, Kuäärä kä Kuothdä, <br />
kä ro̱ŋi kɛ liak kɛ luth <br />
kɛnɛ buɔ̱m, <br />
kɛ ɣöö ci ti diaal cak. <br />
Kä kɛ ruacdu tekɛ thi̱n, <br />
kä cikɛ cak.” <br />
<h3><a href="rev chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
