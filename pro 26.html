<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
26 <br />
1Luth /cɛ rɔ lot kɛ dɔ̱a̱r <br />
ce̱tdɛ kɛ nhiaal kɛ mäy. <br />
2Lam mi thil luɔt /cɛ ji̱ näk, <br />
ce̱tdɛ kɛ dit mi wi̱el mi <br />
/ken gua̱th nyuurä jek. <br />
3La dua̱ckɛ jio̱k tuɔ̱ruɔ̱k <br />
kɛ waat kɛnɛ muul, <br />
kä dua̱ckɛ ram mi dɔ̱a̱r <br />
kɛ kɛɛt. <br />
4/Cu ruac dɔ̱rä loc, <br />
ɛ ni mi ɛ ji̱n dɔ̱a̱r ce̱tkɛ jɛ. <br />
5Loc ruac dɔ̱rä kɛ luɔc dɔ̱ɔ̱rä, <br />
bɛ kulɛ ŋa̱c ɛn ɣöö /cɛ pɛl. <br />
6Kä ram mi jäk ruac kɛ dɔ̱a̱r, <br />
ce̱tdɛ kɛ ram mi ci cio̱o̱kdɛ <br />
ŋok kä go̱o̱rɛ ko̱r. <br />
7Ruac pɛlä kä dɔ̱a̱r, <br />
ce̱tdɛ kɛ cio̱o̱k raam mi juɔ̱c. <br />
8Ram mi käm dɔ̱a̱r luth, <br />
ce̱tdɛ kɛ ram mi ci tetdɛ <br />
mi bɛc yian ŋuääkdɛ <br />
kɛ bi̱i̱. <br />
9Ruac pɛlä kä ram mi dɔ̱a̱r, <br />
ce̱tdɛ kɛ kuɔɔk tetdä raam <br />
mi yɔ̱ŋ kɔŋä. <br />
10Ram mi läät ram mi jäl <br />
kɛ duɔ̱ɔ̱p kiɛ dɔ̱a̱r, <br />
ce̱tdɛ nikɛ ram mi bär <br />
naath kɛ bäär. <br />
11Dɔ̱a̱r mi loc kä dɔ̱ɔ̱rɛ <br />
ce̱tdɛ kɛ jio̱k mi loc <br />
kä ŋökdɛ. <br />
12Ŋua̱n ni ram mi dɔ̱a̱r, <br />
kä ram mi ŋäc pɛlɛ kä rɔa. <br />
13Kä la ram mi duaal a wee i̱, <br />
“Lony a dup!” <br />
14Ce̱tkɛ min la thi̱i̱k rɔ <br />
a riy kui̱ kɛl, <br />
ɛ jɛn ta̱a̱ raam in duaal <br />
rɛy kölikɛ. <br />
15La duaal tetdɛ a la̱th <br />
rɛy tokä, <br />
kä bɛ jɛ dhal <br />
kɛ naŋdɛ thokdɛ. <br />
16La duaal a cär i̱ pɛl ni jɛn, <br />
kä nɛy da̱ŋ bärɔw ti cär <br />
agɔaa. <br />
17Kä ram cot rɔ rɛy gaak <br />
mi /cɛ tukdɛ ŋäc, <br />
ce̱tdɛ kɛ ram buɔth jio̱k <br />
mi jääl kɛ ji̱thdɛ. <br />
18Ram ŋar kɛ mac mi dëë jɛ näk, <br />
19ce̱tdɛ kɛ ram mi kaaŋ gua̱n <br />
thieekädɛ <br />
kä bɛ wee i̱, “Duŋdä muɔŋ!” <br />
20La li̱w mac mi thilɛ jɛ jiɛn, <br />
inɔ bä la gak a thil mi <br />
thilɛ lom. <br />
21Ce̱tkɛ min la mac jiɛn a dɔp <br />
kä rɔm mim mac, <br />
inɔ bä gua̱n gaak la rɔmɛ gak. <br />
22Kä ruac gua̱n luɔm comɛ <br />
ce̱tnikɛ kuän, <br />
la räthɛ ni jic ran. <br />
23Ruac mi jiäk kɛnɛ lɔc mi jiääk, <br />
ce̱tkɛ kɛ dhaar muɔ̱ɔ̱n mi ca rɔth <br />
kɛ ciɛk in bo̱r. <br />
24Ram mi lo̱k naath la kumɛ lo̱kdɛ, <br />
cɛ tɛ̱̈ɛ̱̈ ni mi jiääk lɔɔcdɛ. <br />
25A cäŋ ruacɛ agɔaa <br />
/cu ruacdɛ ŋäth, <br />
te rɛydɛ kɛ bärɔw ti jiäk. <br />
26Bɛ gakdɛ kum kɛ kac, <br />
kä ba dueerkɛ lat rɛy nath. <br />
27Kä ram mi tɛt kɔ̱a̱k bi pɛn <br />
ni jɛn thi̱n, <br />
kä ram mi lɛɛr päm <br />
bɛ loc kä jɛ. <br />
28Lɛp kacä mocɛ nɛy tin <br />
lo̱kɛ kɛ buɔ̱ɔ̱t, <br />
kä liak baaŋ no̱o̱ŋɛ da̱k. <br />
<h3><a href="pro chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
