<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
30 <br />
Thi̱ŋ nath kɛ rɔ kä I-jëp thilɛ luɔt <br />
1Cu Kuoth Nhial wee i̱, <br />
“Riɛk akɛ gaat tin ci <br />
kac raar, <br />
tin la̱tkɛ cär ti <br />
/ci tɔ̱ a cärkä, <br />
tin la̱tkɛ mat ruac mi <br />
/ka̱n car, <br />
matkɛ ni duer wi̱i̱ dui̱rä. <br />
2Nɛy tin wä kä I-jëp, <br />
a /ci kɛn ruac thiec <br />
kä ɣä, <br />
wa ga̱ŋ go̱r ni kä Pɛro, <br />
kä wa rɔ lua̱k rɛy <br />
ti̱pä I-jëp! <br />
3Kɛ kui̱c ɛmɔ, <br />
bi ga̱ŋ Pɛro rɔ loc <br />
ala pöcdun, <br />
kä bi luäkdun kɛ rɔ̱ <br />
rɛy ti̱pä I-jëp, <br />
rɔ loc ni ciaŋ jiääk kä yɛ. <br />
4Ɛ cäŋ te ji̱ kɔaarun <br />
nikä Dho-an, <br />
kä ci nɛy tin ci ja̱k <br />
cop nikä Ɣa-neth, <br />
5ba kɛn diaal jak kä po̱c, <br />
kɛ kui̱ nɛɛni ti thilɛ <br />
mi dëë lät kä kɛ, <br />
nɛy ti thil mi dëë <br />
luäk nikɛ kiɛ mi dëë <br />
jek kä kɛ, <br />
a ni pöc kɛnɛ buar.” <br />
6Nɛmɛ ɛ nyuuth kɛ kui̱ leeyni Nɛ-gɛb. <br />
Mun Nɛ-gɛb ɛ gua̱a̱th <br />
rikä kɛnɛ cuɔ̱c, <br />
ɛ gua̱a̱th mi thi̱eŋ kɛ lony, <br />
ɛ mun thɔ̱ɔ̱li ti na̱kɛ naath, <br />
la ja̱a̱lkɛ kuakiɛn a kapkɛ <br />
kɛ ɛ muɔ̱li, <br />
kä kapkɛ yio̱o̱kiɛn <br />
ɛ thɔ̱a̱rɔa̱a̱li, <br />
nöŋkɛ kɛ nɛy ti <br />
/cikɛ dëë luäk. <br />
7Kɛ ɣöö luäk I-jëp thilɛ jɛ <br />
luɔt kä ɛ baŋ, <br />
kɛ kui̱c ɛmɔ cɔalä jɛ i̱, <br />
“Ra-ɣab mi thil la̱t.” <br />
Nɛy ti thil luth <br />
8Täämɛ wër gɔ̱ri jɛ piny rɛy <br />
warɛgakä nhiamdiɛn, <br />
latdɛ rɛy buɔk, <br />
kɛ ni̱n tɔ̱ bi ben tɔ̱ <br />
bɛ la neen amäni cäŋ kɛl. <br />
9Kɛ ɣöö kɛ nɛy ti ca rɔ̱ ri̱t, <br />
kɛ gaat ti ji̱ mɛɛtdä, <br />
kɛ gaat ti /ca luek <br />
Kuɔth Nhial liŋ, <br />
10nɛy ti jiökɛ ti̱t i̱, <br />
“/Cuarɛ nyuuthni nɛn”, <br />
kä jiökɛ go̱o̱k i̱, <br />
“/Cuarɛ kɔ lät thuɔ̱k, <br />
la̱tdɛ ni kɔ ruaacni ti gɔw, <br />
la̱tdɛ kɔ ni ruaacni baaŋ. <br />
11Kä pa̱lɛ duɔ̱ɔ̱p wiaa gekä, <br />
a thil mi liɛŋkɛ kɛ kui̱ <br />
Kuɔth I-thɛ-rɛl.” <br />
12Kɛ kui̱c ɛmɔ cu Kuoth <br />
I-thɛ-rɛl wee i̱, <br />
“Kɛ ɣöö ci yɛn ruac ɛmɛ lo̱k, <br />
cia nhɔk ni ciaŋ jiääk, <br />
kä ŋa̱thɛ ni kac, <br />
13kɛ kui̱c ɛmɔ bi duer ɛmɛ <br />
ce̱tnikɛ päny mi bäär mi baak <br />
rɔ mi go̱o̱r tëth, <br />
mi pär naath ikä kɛ ria̱p. <br />
14Bɛ tiath ce̱tnikɛ dhaar muɔ̱ɔ̱n, <br />
mi ci tiath a ci nuɔɔr, <br />
mi thilɛ ŋɛt mi dëë jek thi̱n <br />
mi dëë kuany ni ruɛ̈l maac, <br />
kiɛ mi dëë jɔm ni pi̱w <br />
rɛy waŋ.” <br />
15Kä cu Kuäär ni Kuoth, <br />
Kɛl I-thɛ-rɛl in Rɛl <br />
Gɔɔydɛ rɔ wee i̱, <br />
“Luɔ̱nyɛ kä ɣä kä ŋa̱thɛ <br />
ni ɣä bia kään, <br />
kä ciaŋ bitdä kɛnɛ ŋa̱th <br />
ba buɔ̱mdun.” <br />
Kä /ci yɛn ɛ go̱r i̱ bia la̱t, <br />
16duundɛ ɣöö bia wee i̱, <br />
“Eey! Bakɔ rɔ̱ bar kɛ jiöŋkööri,” <br />
kɛ kui̱c ɛmɔ bi rɔ bar, <br />
kä bi wee i̱, <br />
“Bakɔ kɔt kɛ jiöŋkööri <br />
ti pual puaal,” <br />
kɛ kui̱c ɛmɔ bi nɛy tin <br />
guɔ̱ɔ̱rkɛ ji̱ pual. <br />
17Bi nɛy ti bathdɔɔr rɔ̱ bar <br />
kɛ ram kɛl, <br />
kä bia rɔ̱ bar kɛ nɛy <br />
da̱ŋ dhieec, <br />
amäni mi cia duɔth kä rɔ̱ <br />
ce̱tkɛ taŋ bɛ̈r mi te <br />
wi̱i̱ pa̱a̱m, <br />
ce̱tnikɛ bɛɛr wi̱i̱ pa̱a̱m. <br />
Puɔ̱th Kuɔth kɛ Dha-yɔn <br />
18Kä ŋotdɛ go̱o̱r Kuoth ɣöö bɛ <br />
gɔaa kɛ yɛ, <br />
kɛ kui̱c ɛmɔ cɛ rɔ jiɛc <br />
kɛ ɣöö bɛ yɛ nyuɔ̱th <br />
kɔ̱a̱c lɔaac. <br />
Kɛ ɣöö Kuoth Nhial <br />
ɛ Kuoth mi gua̱n cuŋni, <br />
puɔ̱th akɛ nɛy diaal tin <br />
liɛpkɛ ni jɛ. <br />
19Yɛn nɛy tin cieŋ kä Jɛ-ru-tha-lɛm, /cia rɔ̱ bi nyɔk kɛ wiee. Kuoth Nhial bɛ tekɛ kɔ̱a̱c lɔaac mi di̱i̱t kɛ yɛ mi wä yɛn ɛ thiec kɛ luäk. Mi wëë jɛ liŋ bɛ yɛ loc. 20Cäŋ ni min ci Kuäär yɛ moc ciaŋ mi bɛc, /ci ram in ŋi̱i̱c yɛ rɔ bi nyɔk kɛ tëë, bi yɛn ɛ nɛn nikɛ wäŋkun. 21Mi wä yɛn rɔ̱ riet cuëëc kiɛ caam, bia jɔw liŋ jɔk kɛ ji̱thkun mi wee i̱, “Nɛmɛ ɛ jɛn duɔ̱ɔ̱p, ja̱lɛ kɛ jɛ.” 22Kä bia kuth tin cia la̱t kɛ yiëth in bo̱r kɛnɛ kuth tin cia la̱t kɛ da̱a̱p cu yäk. Kä bia kɛ yiäk ce̱tkɛ ti jiäk, kä biakɛ jiök i̱, “Wuɔcɛ rɔ̱!” <br />
23Kä bɛ kuay tin ci piɛth piny moc kɛ nhiaal, bi cu tekɛ bɛl ti ŋuan. Ɛn cäŋ ɛmɔ bi ɣɔ̱ɔ̱ku tekɛ wal ti ŋuan. 24Kä bi thääku kɛnɛ muɔ̱liku tin puɔ̱rkɛ mun cam ni wal ti görkɛ, bikɛ ka̱m kɛ rɛy diënyni mi̱ethdiɛn. 25Kɛ cäŋ na̱k nath in di̱i̱t, mi wä biɛɛni wä tɛɛth, bi pääm diaal tin bär lo̱o̱ny kɛ pi̱w. 26Kä bi pay buay ce̱tnikɛ cäŋ, kä bi buay ca̱ŋ rɔ loc nikä bärɔw, bɛ ce̱tnikɛ buay ni̱ni da̱ŋ bärɔw, kɛ cäŋ in wä Kuoth Nhial buɔ̱ɔ̱t nɛɛnikɛ yiɛn kä bɛ jiööri tin cɛ ka̱m kɛ jak kä gɔaa. <br />
Luk A-thi-ri-ya <br />
27Nɛnɛ ciöt Kuɔth Nhial bëë <br />
ni nɔ̱nä, <br />
ce̱t ŋɛ̈ɛ̈nydɛ ni kɛ mac, <br />
kɛnɛ rɛy tuɔɔl mi lɔw, <br />
ci lɔcdɛ thia̱a̱ŋ kɛ ŋɛ̈ɛ̈ny, <br />
kä ce̱t lɛpdɛ nikɛ mac mi pɛt. <br />
28Kä ce̱t yiëëdɛ kɛ kir mi muak, <br />
mi cup pi̱kɛ naath ni ŋuääk. <br />
Cuɛ döör lɔk kɛ lo̱o̱k däkä, <br />
kä cuɛ jio̱m nath moc kɛ <br />
ciɛk mi buɔthkɛ raar. <br />
29Bia diit tɛthä lɔaac kit ce̱tkɛ min la la̱tdɛ kɛ wäär kɛ cäŋ ti̱mä, kä bi lo̱ckun tɛɛth ce̱tkɛ nɛy ti jäl kɛ bul tin wä wi̱i̱ pa̱a̱m Kuɔth Nhial, nɛy ti wä Pääm I-thɛ-rɛl. 30Ɛn Kuoth Nhial bɛ naath jak kä liɛŋkɛ jɔwdɛ min bum, kä bikɛ rɛmdɛ nɛn bëë piny kɛ ŋɛ̈ɛ̈ny mi di̱i̱t kɛnɛ mac mi waaŋ ŋɔak, kɛ wuɔ̱n mi ma̱a̱r kä tëë kɛ nhiaal guiiyni. 31Bi ji̱ A-thi-ri-ya dual mi wa jɔw Kuɔth Nhial liŋ, mi wëëkɛ wä duäc kɛ kɛɛtdɛ. 32Mi wä Kuoth Nhial kɛ wä duäc kɛ kɛɛt tɔ̱ɔ̱ŋädɛ, bɛ kɛ duäc kɛ yikyikni kɛnɛ thuɔmni, bɛ nyieenykɛ kɛ kɛ rɛmdɛ min bum. 33Ca gua̱a̱th maac rialikä nikɛ gua̱a̱th ëë ci wä. Ca rialikä kɛ kui̱ kua̱ri, ɛn pul maacdɛ ca rialikä lueŋɛ kä ɛ ɣäp ɣäp, kɛ mac mi di̱i̱t kɛ jiɛn ti ŋuan. Kä yiëë Kuɔth Nhial in ce̱tnikɛ lo̱o̱l maac, bɛ jɛ cua̱th. <br />
<h3><a href="isa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
