<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
14 <br />
Riet mi nööŋ puɔ̱th <br />
1Kua rɔ riet Kuoth Nhial in la <br />
Kuothdun yɛn <br />
ji̱ I-thɛ-rɛl, <br />
kɛ ɣöö dueerkun ca yɛ jak <br />
kä pɛn. <br />
2Kä ka̱nɛ riet kɛ yɛ kɛɛl, <br />
kä rietdɛ rɔ Kuoth Nhial <br />
jiökɛ jɛ i̱, <br />
“Woc jiäkɔ diaal, <br />
kä nhɔk ni gɔy kɔ, <br />
kä bakɔ ji̱ liak. <br />
3Kɛ ɣöö /ci A-thi-ri-ya kɔ dee <br />
me̱t kän, <br />
ca̱kɔ bi ŋäth ni buɔ̱m <br />
jiöŋkööri. <br />
Kä /ca̱kɔ kolaaŋkɔ tëë ca̱kɔ la̱t <br />
kɛ tetkɔ bi me̱t nyɔk <br />
kɛ ciöt i̱ kuthkɔ, <br />
kä lapi gua̱n kɔ̱a̱c lɔaac kɛ rɛɛt.” <br />
4“Bä thil ŋäthädiɛn jak kä gɔaa, <br />
kä bäkɛ nhɔk kɛ lɔcdä <br />
kɛ li̱w, <br />
kɛ ɣöö cä bi lɛ ŋot kɛ <br />
mi gakä kɛ kɛ. <br />
5Kä bä cu ce̱tnikɛ thäc <br />
kɛ ji̱ I-thɛ-rɛl, <br />
kä bi gɔɔydiɛn ce̱tnikɛ tual <br />
wi̱i̱ pi̱i̱ni, <br />
kä bɛ ciökɛ yiath piny <br />
ce̱tkɛ jiɛn. <br />
6Kä bikɛ piith rɛy teekä <br />
mi pay tuɔɔk, <br />
kä bi gɔɔydɛ ce̱tnikɛ <br />
dɛy jiaath, <br />
kä bi ŋuänydɛ pa̱a̱r nikɛ <br />
ŋuäny jiaath Lɛ-ba-nɔn. <br />
7Kɛn bikɛ ben cieŋ rɛy ti̱pkädä, <br />
kä bikɛ ciɛk ce̱tnikɛ <br />
kak wal kɛ kui̱ kɔaŋ. <br />
Kä bi gɔɔydiɛn ce̱tkɛ jiath <br />
mi kuir day, <br />
kä bi kɛ̈kdiɛn ce̱tnikɛ <br />
kɔaŋ Lɛ-ba-nɔn. <br />
8“Kä ji̱n Ɛ-pa-rim, ɛŋu bä lɛ la̱t <br />
kɛ kuth jiɛn ti̱ti̱ ɔ? <br />
Ɛ ɣän ɛn nëë loc palun, <br />
kä ɛ ɣän tiit ji̱ mɔ. <br />
Kɛ ɣöö ce̱t ta̱a̱dä kɛ jiath <br />
mi /ci rɔl, <br />
kä puɔ̱thdun bëë kä ɣä.” <br />
Guk ruac <br />
9A dee nɛy tin ŋa̱ckɛ ŋɔak ti̱ti̱ <br />
mal liŋ, <br />
ti ca gɔ̱r wa̱nɛ mɔ ti, <br />
a dee kɛn kɛ cu käp <br />
kɛ lo̱ckiɛn. <br />
Kɛ ɣöö dup Kuɔth Nhial cuŋkɛ, <br />
kä nɛy tin ŋa̱th <br />
kɛ jɛ jälkɛ thi̱n. <br />
Kä nɛy tin ji̱ dueeri kɔ̱th <br />
kɛ kɔ̱a̱a̱th ikä, <br />
a teth kɛ. <br />
<h3><a href="hos chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
