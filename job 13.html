<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
13 <br />
1“Ci waŋdä kɛ nɛn kɛn <br />
ti diaal ti̱ti̱, <br />
kä ci ji̱thdä kɛ liŋ a cä jɛ ŋa̱c. <br />
2Kä mɔ ŋäc i̱ mɔ, ɣän ŋa̱cä jɛ, <br />
/ci ɣä leny kɛ pɛl. <br />
3Duundɛ ɣöö göörä ɣöö dëë ruac <br />
kɛ Kuoth, <br />
dëë lukdä lat kɛ jɛ. <br />
4Kä yɛn lat yɛn ni kac, <br />
kɛ yɛn nɛy ti thil luɔt <br />
yɛn diaal. <br />
5Mi ci duŋdun a biɛt, <br />
ɛ jɛn dëë ku la pɛl ɔ! <br />
6Kä täämɛ liɛŋɛ min luɔtdä, <br />
a wä lɔcdun ɛn min latdä. <br />
7Yɛn dërɛ ruac kacä kɛ Kuoth, <br />
dërɛ mɛ̈ɛ̈t lat kɛ jɛ? <br />
8Dëë yɛnɛ ku gaŋ, <br />
kiɛ dërɛ luk Kuɔth lat? <br />
9Kä derɛ gɔaa mi cɛ wee lukɛ ji̱? <br />
Kiɛ deri jɛ mɛt ce̱tkɛ <br />
min deri raan mɛt? <br />
10Bɛ ji̱ yi̱k luek kɛ thuɔ̱k <br />
mi nhɔki duɔ̱ɔ̱r kɛ tɛ̱̈ɛ̱̈. <br />
11Bi buɔ̱mdɛ kɛnɛ wuɔ̱tdɛ ji̱ <br />
jak kä dual. <br />
12Laat comädun thilɛ kɛ luɔt <br />
ce̱tkɛ nikɛ ŋɛ̈th, <br />
kä tin gaŋɛ ni rɔ <br />
ce̱tkɛ nikɛ mun. <br />
13“Lɛ̈nɛ lɛ biɛt, a ruacä, <br />
kä a mɔ bi tuɔɔkɔ bëë kä ɣä. <br />
14Ɛŋu la̱thä rɔ̱ rɛy rikä mɔ, <br />
mɔ la̱thä tëkdä tetkädä mɔ? <br />
15Jɛn bɛ ɣä näk, kä thilɛ <br />
mi bä ŋäth, <br />
ɛ ni ɣöö bä ta̱a̱dä <br />
gaŋ nhiamdɛ. <br />
16Ɛn nɔmɔ bɛ cua̱ duɔ̱p känädä, <br />
kɛ ɣöö thilɛ ram mi thil <br />
kuoth mi bi ben nhiam Kuɔth. <br />
17Liŋ laatkä agɔaa, <br />
a lɔcdu tiit tin bä lat. <br />
18Ɛn täämɛ cä lukdä rialikä, <br />
kɛ ɣöö ŋa̱cä jɛ i̱ bä <br />
tekɛ cuɔ̱ɔ̱ŋ. <br />
19Kä tëë kɛ ram mi bi ɣä nöŋ luk? <br />
Kä mi tëë kɛ raan, ɣän bä <br />
biɛt kä bä cu li̱w. <br />
20“Kä käm ni ɣä rɛw ti bä thiec <br />
ti lö Kuoth, <br />
kɛ ɣöö /cä rɔ bi lɛ tɛ̱̈ɛ̱̈ <br />
nhiamdu. <br />
21Nɔ̱ɔ̱ni tetdu kɛ ɣä, <br />
kä ɛ dualä kɛ ji̱ <br />
/ci lɛ ben kä ɣä. <br />
22Cɔl ɣä bä ben kä ji̱, <br />
kiɛ liŋ ruacdä, kä loc ɛ. <br />
23Kä kɛ dueer da̱ŋ di cä la̱t tɔ̱? <br />
Nyuthni ɣä jiäkä kɛnɛ <br />
dueerkä. <br />
24Ɛŋu ci ɣä riet jɔkdu mɔ, <br />
ɛ ci ɣä ku jak kä gua̱n tɛ̈ru? <br />
25A bi ku rep ni riɛk jieth <br />
jiaath mi lɔk jiɔamɛ, <br />
kä bi guɔ̱ɔ̱r ni köm <br />
mi ci kööt? <br />
26Kɛ ɣöö ci ɣä gɔ̱a̱r ti bɛ̈c bɛ̈ɛ̈c, <br />
kä ci ɣä ka̱m dueer ŋuɛɛtädä. <br />
27Kä ci cio̱o̱kdä moc kɛ kuatni, <br />
kä tiitdi duɔ̱pkä diaal, <br />
kä ci gua̱a̱th ciöknikä thɛm bä. <br />
28Raan thukɛ ce̱tkɛ jiath <br />
mi ci dhiap, <br />
kɛnɛ bi̱i̱ mi ca cam ɛ kun.” <br />
<h3><a href="job chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
