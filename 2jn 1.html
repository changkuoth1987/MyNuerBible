<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<p>1 <br />
  1Ɛ ɣän ɛldɛr gɔ̱a̱rä warɛgak ɛmɛ ciek mi ca mɛk, kɛnɛ gaatkɛ, tin nhɔakä rɛy thukä, kä /ciɛ ɣän kärɔa, amäni nɛy diaal tin ŋa̱ckɛ thuɔ̱k bä, 2kɛ kui̱ thukä min te rɛyda, kä bɛ tekɛ kɔ kɛɛl a thil pek. <br />
  3A puɔ̱th kɛnɛ kɔ̱a̱c lɔaac kɛ mat tin bä kä Kuoth in la Gua̱a̱ra kɛnɛ Gatdɛ ni Yecu Kritho tekɛ kɔn rɛy thukä kɛnɛ nhök. <br />
  Thuɔ̱k kɛnɛ nhök <br />
  4Ci lɔcdä tɛɛth ɛlɔ̱ŋ, mëë cä tha̱a̱ŋ gankun jek guɔ̱ɔ̱rkɛ thuɔ̱k ce̱tkɛ mëë ci Gua̱a̱ra ɛ la̱t kɔn. 5Kä täämɛ, nyimaar, ɣän la̱ŋä ji̱, /cä gɔ̱r ni ji̱ luek mi pay jek, gɔ̱a̱rä ji̱ luek ëë tekɛ kɔn nikɛ nhiam ɛn ɣöö banɛ rɔ nhɔk. 6Nɛmɛ ɛ jɛn nhök, ɛn min guɔ̱ɔ̱rnɛ ce̱tkɛ ruacdɛ min cɛ lat. Kä nɛmɛ ɛ jɛn ruacdɛ, ce̱tkɛ mëë cia jɛ liŋ kɛ nhiam ɛn ɣöö bi yɛn nhök guɔ̱ɔ̱r. <br />
  7Cu ji̱ mɛɛtdä ti ŋuan wä raar wi̱i̱ muɔ̱ɔ̱n, kɛn nɛy tin lökɛ ɣöö Yecu Kritho ɛ raan. Ram mi ce̱tkɛ nɔmɔ ɛ gua̱n mɛɛtdä kä ɛ lo̱o̱k Kritho! 8Niɛkɛ rɔ, kɛ ɣöö /ci tin cia la̱t bi bath, kä duundɛ ɣöö bia jek ni muc mi gɔaa kɛɛliw. 9Ram mi bääl ŋi̱i̱c Kritho, thilɛ jɛ Kuoth, kä ram mi guur ŋi̱i̱c Kritho, te Gua̱a̱r in te nhial kɛnɛ Gatdɛ kɛ jɛ. 10Mi tëëkɛ ram kɛl mi ci ben kä yɛ, kä /cɛ ŋi̱i̱c ɛmɛ no̱ŋ yɛ, /cuarɛ jɛ nyuur, kä /cuarɛ jɛ nho̱k ben dueel. 11Kɛ ɣöö ram mi wä jɛ wä nyuɔ̱ɔ̱r, nyuak kɛn ciaaŋdɛ mi jiääk. <br />
  Rieet tin jɔak <br />
  12Cäŋ ta̱a̱ kɛ ti ŋuan ti dëë gɔ̱a̱r yɛ, /ci ɣän ɛ go̱r ɛn ɣöö bä kɛ gɔ̱r kɛ warɛgak kɛnɛ galam. Ɣän göörä ni ɣöö bä yɛ ben gui̱l, kä bä ruac kɛ yɛ a guɛc nɛ rɔ̱, kɛ ɣöö dee tɛ̈th lɔaacdä cu ro̱ŋ. <br />
13Gaat nyimuɔɔrun in ca mɛk nërkɛ yɛ. </p>
<h3><a href="2jn chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<p><br />
</p>
</body>
</html>
