<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<p>20 <br />
  Ŋuɔ̱t kɛ kui̱ ko̱o̱r <br />
  1“Mi wä yɛn wä ko̱o̱r kä ji̱ tɛ̈run, kä bia jiöŋkööri ti ŋuan kɛnɛ thurbiɛɛli ti ŋuan kɛ rɛm mi di̱tni jɛn kä rɛmdun, /cuarɛ dual kɛ kɛ. Kɛ ɣöö te Kuoth Nhial Kuothdun kɛɛl kɛ yɛ mëë nööŋ yɛ raar kä I-jëp. 2Kä gua̱th in ci ko̱r thia̱k kɛ röm, ɛ bööth palä ruac kɛ naath Nhiam, 3jiökɛ kɛ i̱, ‘Liɛŋɛ jɛ lö ji̱ I-thɛ-rɛl, cia thia̱k kɛ ko̱r kɛ ji̱ tɛ̈run ɛ ni̱ni ti̱ti̱. A lɔcdun ci bath, kä /cuarɛ dualkɛ kɛ. 4Kɛ ɣöö Kuoth Nhial Kuothdun wee kɛɛl kɛ yɛ, bɛ ko̱run wä tɛr kɛ gua̱n tɛ̈run, kä bɛ yɛ ka̱m jucdiɛn.’ 5Ɛ jɛn bi rueec ruac kɛ naath, larkɛ jɛ i̱, ‘Tëë kɛ ram mi pay lät kɛ duel kä /kenɛ jɛ lɛy? A jɛ loc ciëëŋdɛ, amäni mi dɔ̱ɔ̱ dëë jɛ näk ko̱o̱r a bi radɔ̱diɛn ɛ lɔ̱ɔ̱ lɛy. 6Kä tëë kɛ ram mi ci pi̱eth kɛ kak, kä /kenɛ bɛl kɛ cam? A jɛ loc ciëëŋdɛ, amäni mi dɔ̱ɔ̱ dëë jɛ näk ko̱o̱r a bi radɔ̱diɛn bɛlkɛ lɔ̱ɔ̱ cam. 7Kä tëë kɛ ram mi kuɛɛn nyal kä /kenkɛ ni te kɛɛl? A jɛ loc ciëëŋdɛ, amäni mi dɔ̱ɔ̱ dëë näk ko̱o̱r ɛ bi radɔ̱diɛn ɛ lɔ̱ɔ̱ ka̱n.’ 8Kä bi rueec ŋot ruackɛ kɛ naath, larkɛ jɛ i̱, ‘Mi tëë kɛ ram mi dual? A jɛ loc ciëëŋdɛ, amäni mi bɛ nɛy tin kɔ̱ŋ jak kä dual ce̱tkɛ jɛ.’ 9Kä mi wä rueec thuɔ̱k kɛ ruac kɛ naath, ɛ jɛn ba bööth ku kuany wi̱i̱ nath. <br />
  10“Kä mi wä yɛn thia̱k kɛ wec in bia nyiëëny kɛ jɛ, latdɛ mal kɛ jɛ. 11Mi cikɛn ɛ nhɔk a ca yɛ lëp thok rɛɛkdiɛn, kɛn nɛy tin diaal tin bia jek thi̱n, bi ka kuaanykun ti ba yɛ lätikä. 12Kä mi wä kɛn mal lo̱k kɛ yɛ, a ba ŋuɔ̱k ni yɛ ko̱r, kua jɛ göl ɛn wec. 13Mi wä Kuoth Nhial Kuothdun ɛ ka̱m yɛ, na̱kɛ wutnikɛ diaal, 14bia män kɛnɛ gaat kɛ ɣɔ̱k, kɛ nyin wec diaal ka̱n ala nyinkun. Kä bia kɛ cu ka̱n kɛn nyin ji̱ tɛ̈run tin ci Kuoth Nhial Kuothdun kɛ ka̱m yɛ. 15Ɛ jɛn min bi lät kä wi̱i̱ tin na̱n ɛlɔ̱ŋ kɛ ji̱, tin /ci tɔ̱a̱ wi̱i̱ döri ti te wa̱nɛ mi ti. 16Kä kɛ wi̱i̱ nɛɛni ti ci Kuoth Nhial Kuothdu kɛ ka̱m ji̱ ti i̱ bi ciɛŋ, thilɛ mi tëk a yiëë mi bi päl a tëk, 17bikɛ näk ni kɛn diaal, kɛn ji̱ Ɣɛ̈th kɛnɛ ji̱ Ɛ-mor, kɛ ji̱ Kɛ-naan, kɛ ji̱ Pɛ-rii-dhi, kɛ ji̱ Iwi kɛ ji̱ Yɛ-buth, ce̱tnikɛ min ci Kuoth Nhial Kuothdun ɛ la̱r yɛ. 18Kɛ Kui̱c ɛmɔ dɔ̱ɔ̱ dëë yɛ lät kä tin diaal, tin lät kɛnkɛ ni kuthkiɛn, kɛnɛ ɣöö /cia Kuoth Nhial Kuothdun bi lɛ dui̱rikä. <br />
19“Kä mi wä yɛn wec wä göl kɛ pek mi bäär, nyiëëny kɛ jɛ kɛ ɣöö bia ka̱n, /cuarɛ jiɛnkɛ jɔp piny. Kɛ ɣöö bia dɛykiɛn cam. Kɛn jiɛɛn kakä ti̱ti̱ /cikɛ ji̱ tɛ̈ru ti deri göl. 20Jɔapɛ ni jiath mi ŋa̱cɛ i̱ /cɛ dɛy kuir, kɛ ɣöö bia rɛk ni wec in ta̱yɛ ko̱o̱r kɛ jɛ mäni mi cɛ pɛ̈ɛ̈n.” </p>
<h3><a href="deu chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<p><br />
</p>
</body>
</html>
