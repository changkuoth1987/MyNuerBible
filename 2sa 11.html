<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
11 <br />
Dee-bid kɛnɛ Bɛ̈th-cɛba <br />
1Kɛ thuɔ̱k runä, gua̱a̱th in la kua̱r a nyiëëny, cu Dee-bid Yo-ab kɛnɛ ji̱ kɔarɛ ja̱k kɛ ji̱ I-thɛ-rɛl diaal kä cukɛ ji̱ Am-on wä däk, kä cua Rɛ̈-baa wä go̱l. Duundɛ ɣöö cu Dee-bid duɔth kä Jɛ-ru-tha-lɛm. <br />
2Cuɛ tuɔ̱k kɛ cäŋ kɛl kɛ thiaŋ, cu Dee-bid rɔ jiɛc wi̱i̱ dhaŋädɛ jälɛ wi̱i̱ duëël kuäärädɛ, cuɛ ciek nɛn wi̱i̱ duëël puakɛ. Kä ɛ ciek mi gɔaa ɛlɔ̱ŋ. 3Cu Dee-bid raan ja̱k kɛ ɣöö bɛ jɛ wä ŋa̱c. Kä cu ram kɛl wee i̱, “/Ciɛ Bɛ̈th-cɛba, nya Ɛ-li-am ciek U-ri-yaa raan Ɣɛ̈th inu?” 4Cu Dee-bid naath ja̱k. Kä cua jɛ wä no̱o̱ŋ. Cuɛ ben kä jɛ, kä cuɛ tɔ̱ɔ̱c kɛ jɛ. (Kä jɛn pay thuɔ̱k ni buɔthdɛ.) Kä cuɛ loc dhɔrɛ. 5Kä cu ciek ruët. Kä cuɛ Dee-bid jäk kä raan i̱, “Ruëtdä.” <br />
6Kä cu Dee-bid Yo-ab jäk kä raan i̱, “Jäk ni ɣä kä U-ri-yaa raan Ɣɛ̈th.” Kä cu Yo-ab ɛ jäk kä jɛ. 7Kä mëë ci U-ri-yaa ben kä jɛ, cuɛ thiec kɛ ta̱a̱ Yo-ab, kɛnɛ ta̱a̱ nath, kɛ ta̱a̱ in tekɛ ko̱r. 8Kä cuɛ U-ri-yaa ku jiök i̱, “Wër dhɔru, bi wä lɔ̱ɔ̱ŋ.” Cu U-ri-yaa jiɛɛn dhɔr kua̱r, kä guɔ̱ɔ̱r kɛ jɛ ɛ raan dhɔaar kua̱r. 9Kä duundɛ ɣöö U-ri-yaa Cuɛ niɛɛn thok dhɔaar kua̱r kɛɛl kɛ ja̱a̱ŋ kua̱rɛ, /kenɛ wä dhɔrɛ. 10Kä min ca la̱r Dee-bid i̱, “/Ken U-ri-yaa wä dhɔrɛ,” cuɛ U-ri-yaa jiök i̱, “Ci bä jäl inu? Ɛŋu /keni wä dhɔru mɔ?” 11Kä cuɛ Dee-bid loc i̱, “Thanduk matdä ruac kɛnɛ ji̱ I-thɛ-rɛl, kɛ ji̱ Juda cieŋkɛ rɛy bilɛ ni. Kä te kuäärä ni Yo-ab kɛnɛ ji̱ kɔar kua̱rä rɛy ka̱a̱ni. A dëë ku wä dhɔrä, wa̱a̱ mi̱th kä ma̱thä, kä tɔ̱a̱cä kɛ ciekdä? Ce̱tnikɛ mɔ tëki mɔ, /cä kɛn ti̱ti̱ bi la̱t.” 12Kä cu Dee-bid U-ri-yaa jiök i̱, “Teni wa̱nɛ ɛn walɛ, kä i̱ ruun bä ji̱ jak kä wä.” Inɔ cu U-ri-yaa te kä Jɛ-ru-tha-lɛm kɛ ni̱n da̱ŋ rɛw. 13Kä cu Dee-bid ɛ cio̱l mi̱eth. Cukɛ mi̱th kɛɛl kä cukɛ math, kä cuɛ jɛ jak kä yɔŋ. Kɛ thiaŋ cuɛ wä wee tɔ̱ɔ̱c rɛy pa̱ta̱nädɛ kɛnɛ ja̱a̱ŋ kua̱rɛ, /kenɛ wä dhɔrɛ. <br />
14Kɛ runwaŋ cu Dee-bid Yo-ab gɔa̱r warɛgak kä cuɛ jɛ ja̱k kɛ tet U-ri-yaa. 15Ɛn rɛy warɛgakä cɛ gɔ̱r i̱, “Jäk ni U-ri-yaa nhiam ko̱o̱r mi ci leeth, kä kua rɔ yuɔ̱th jɔk kä a jɛ na̱kɛ.” 16Kä kɛ gua̱th in go̱l Yo-ab wec, cuɛ U-ri-yaa jäk kä waaŋ ko̱o̱r. 17Kä cu ji̱ wec ben raar cukɛ ben nyiëëny kɛ Yo-ab. Cua tha̱a̱ŋ nɛɛni Dee-bid näk, amäni U-ri-yaa cua näk bä. 18Kä cu Yo-ab Dee-bid la̱t thuk ko̱o̱r diaal. 19Kä cuɛ jääk jiök i̱, “Mi wi̱i̱ wä thuɔ̱k kɛ lät kua̱r thuk diaal. 20Kä bi kuäär gaak kɛ ji̱, kä bɛ ji̱ jiök i̱, ‘Ɛŋu /cuarɛ rɔ ti̱ec puɔ̱ny wec ɔ? Dëë yɛn ɛ kui̱c ɛn ɣöö ba Yɛ ba̱r puɔ̱ny pa̱ny? 21Ɛŋa mi näk Ä-bi-mɛ-lɛk gat Yɛ-ru-bɛ-cɛth? Kä /ciɛ ciek ɛn nëë ci pil yuɔr wi̱i̱dɛ kɛ wi̱c pa̱ny, kä cuɛ cu li̱w kä Te-bedh? Ɛŋu wä yɛn thiekä pa̱ny ɔ?’ Kä bi cu wee i̱, ‘Ci ja̱ŋdu ni U-ri-yaa raan Ɣɛ̈th li̱w bä.’ ” <br />
22Inɔ cu jääk ben cuɛ Dee-bid ben la̱t tin diaal tin ci Yo-ab ɛ ja̱k kɛ kɛ i̱ bɛ ben lat. 23Kä cu jääk Dee-bid jiök i̱, “Kɛn naath ca nɛy tiam a cukɛ ben raar kä nɛy jɔk wec. Duundɛ ɣöö cua̱kɔ kɛ nyɔk kɛ joc ni rɛy wec. 24Duundɛ ɣöö cua nɛy ba̱r kɛ bääri rɛy pa̱nyni. Ɛ ca tha̱a̱ŋ nɛɛniku näk. Amäni ja̱ŋdu ni U-ri-yaa ca näk bä.” 25Kä cu Dee-bid ɛ loc i̱, “Jio̱kni Yo-ab i̱, ‘Ɛ lɔcdu /ci jiäk, kɛ ɣöö ko̱r näkɛ nɛmɛ ɛn walɛ kä bɛ min dɔ̱ŋ näk iruun. Mäkni ni wec ɛ bum, amäni mi ciɛ ka̱n.’ Wër comɛ.” <br />
26Kä min ci ciek U-ri-yaa ɛ liŋ ɛn ɣöö ci cɔwdɛ li̱w, cuɛ cɔwdɛ par. 27Kä mëë ci ɣɔw bak, cu Dee-bid ɛ jäk kä ram wä jɛ nööŋ dhɔrɛ, kä cua ciekdɛ, kä cuɛ jɛ da̱p dhɔl. Kä duundɛ ɣöö min ci Dee-bid ɛ la̱t cɛ lɔc Kuɔth Nhial lo̱k. <br />
<h3><a href="2sa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
