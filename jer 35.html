<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<p>35 <br />
  Luth ji̱ Re-kab in di̱i̱t <br />
  1Kä cu riet Kuɔth Nhial ben kä Yir-mɛ-yaa, kɛ gua̱a̱th ruecä Yɛ-ɣo-ya-kim gat Yo-ci-yaa mëë la kuäär Juda wëë i̱, 2“Wër do̱o̱r ji̱ Re-kab kä wër ruacni kɛ kɛ. Kä no̱o̱ŋnikɛ duëël kɛl rɛy luaak Kuɔth Nhial, kä mockɛ kɛ kɔaŋ mi bi kɛn ɛ math.” 3Kä ɣän cua̱ Yɛ̈-ä-dhɛ̈n-yaa gat Yir-mɛ-yaa gat Ɣä-ba-dhin-yaa kɛnɛ dämani kɛ gaatkɛ diaal, kɛ jɛn thok duëël ji̱ Re-kab ni kɛɛliw ka̱n. 4Cua̱ kɛ nööŋ luaak Kuɔth Nhial duëël gan Ɣa-nan gat Yig-dal-yaa mi la raan Kuɔth, min thieek kɛ duel ruëëcni, kä te nhial duëël Mä-the-yaa gat Cɛ̈-lum mëë la gääŋ thuɔk luaak. 5Kä cua̱ dha̱a̱ri ti thiäŋ kɛ kɔaŋ nikɛ lieerikɛ la̱th nhiamdiɛn. Kä cua̱ kɛ jiök i̱, “Ma̱thɛ kɛ kɔaŋ.” 6Duundɛ ɣöö cu kɛn ɛ loc i̱, “/Ci nɛy kɔaŋ math, kɛ ɣöö Yo-na-dab gat Re-kab min la gua̱ndɔɔŋda cɛ nɛy jiök i̱, ‘/Cuarɛ kɔaŋ math, yɛn pua̱nykun kɛnɛ gaatkun amäni cäŋ kɛl. 7Kä /cuarɛ ciëŋ lät, kä /cuarɛ kuay pith, kä /cuarɛ tekɛ kak wal kɛ kui̱ kɔaŋ, kä bia la ciaŋɛ ni kɛmɛni kɛ ni̱n teekädun diaal, kɛ ɣöö bia jääny kɛ tëk rɛy muɔ̱ɔ̱n ɛ bia jäl ɔ.’ 8Kɔn cakɔ ruac Yo-na-dab gat Re-kab min la gua̱ndɔɔŋda luɔ̱th. Kä tin diaal tin cɛ luek ni kɔ ɛn ɣöö cakɔ kɔaŋ bi math kɛ ni̱n teekäda diaal, kɔn, kɛ mänkɔ, kɛ dhɔɔlkɔ kɛnɛ nyieekɔ. 9Kä /cakɔ ciëëŋ ti bak ɔ ciëŋkɔ thi̱n bi la̱t. Kä /cakɔ bi tekɛ kak wal kɛ kui̱ kɔaŋ kiɛ kuay bɛɛl. 10Cieŋ ni nɛy kɛmɛni. Kä cakɔ cu luɔ̱th ni tëë diaal tëë ci Yo-na-dab gua̱a̱ra kɛ la̱rkɔ. 11Duundɛ ɣöö, mëë ci Nɛ-bu-kad-nɛ-dhar kuäär Bɛ̈-bi-lɔn wec ɛmɛ ben ka̱n cua̱ kɔ wee i̱, ‘Bia wanɛ kä Jɛ-ru-tha-lɛm kɛ kui̱ dualädan kɛ rɛm ji̱ Kɛ̈l-da-ya kɛnɛ rɛm köör ji̱ Thi-ri-ya.’ Ɛ jɛn cieŋ kɛ kɔ kä Jɛ-ru-tha-lɛm ɔ.” <br />
  12Kä cu riet Kuɔth Nhial ben kä Yir-mɛ-yaa, 13ɛ Kuoth Nhial in la Ruey Ɣɔaa ni Kuoth I-thɛ-rɛl i̱, “Wër jio̱kni ji̱ Juda kɛnɛ nɛy tin cieŋ kä Jɛ-ru-tha-lɛm i̱, ‘/Ci yɛn ruacdä bi ku liŋ?’ 14Kä ci gaat Yo-na-dab gat Re-kab luëëkiɛn kä ɣöö /ci kɛ kɔaŋ bi math luɔ̱th. Kä /ken kɛ kɔaŋ math kɛ ni̱n teekädiɛn diaal. Kä cu kɛ gua̱ndiɛn luɔ̱th amäni walɛ. Kä ɣän ruacä kɛ yɛ ni ciaŋ, a thil pa̱k ni ciaŋ kä /ka̱nɛ ruacdä liŋ. 15Ɣän la ja̱kä ja̱a̱ŋkä ni go̱o̱k kä yɛ ni ciaŋ, kä la ja̱kä kɛ ɛ thil pa̱k wä kɛ i̱, ‘Ɛ ram ɔ ri̱t rɔ kä jiäkɛ täämɛ, kä rialɛ lätkun ikä. /Cuarɛ lɛ wä kɔɔr kuthni baaŋ a lät yɛn kɛ ikä, kä inɔ bia cu cieŋ muun ëë cä ka̱m gua̱nikun.’ Duundɛ ɣöö, /ken yɛn ɛ liŋ. 16Kä cu gaat Yo-na-dab gat Re-kab ruac gua̱ndiɛn liŋ, kä /ken nɛy ti̱ti̱ ruacdä liŋ. 17Kä inɔ cu ɣän Kuoth Nhial in la Ruey Ɣɔaa, ni Kuoth I-thɛ-rɛl ruac ɛn ɣöö, bä ji̱ Juda kɛnɛ ji̱ Jɛ-ru-tha-lɛm nöŋ jiäk diaal tin cä lat kɛ kui̱diɛn. Kɛ ɣöö cä ruac kɛ kɛ, kä /ken kɛ ɣä liŋ. Cä kɛ cɔl kä /ken kɛ ɣä loc.” <br />
18Kä cu Yir-mɛ-yaa ruac la̱t thok duëël ji̱ Re-kab ɛn ɣöö ci Kuoth Nhial in la Ruey Ɣɔaa ni Kuoth I-thɛ-rɛl wee i̱, “Kɛ ɣöö cia ruac Yo-na-dab in la guurun luɔ̱th, kä cia ŋuɔ̱t kɛ diaal käp, kä cia tëë diaal tëë cɛ la̱r yɛ la̱t, 19inɔ, cu Kuɔth Nhial in la Ruey Ɣɔaa ni Kuoth I-thɛ-rɛl ɛ lar ɛn ɣöö /ci Yo-na-dab gat Re-kab bi thil ram mi cuŋ nhiamdä amäni cäŋ kɛl.” </p>
<h3><a href="jer chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<p><br />
  <br />
</p>
</body>
</html>
