<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
7 <br />
1“Kä tëk ran cɛ bɛc ɛlɔ̱ŋ <br />
wi̱i̱ muɔ̱ɔ̱n, <br />
cɛ ce̱tnikɛ tëk raam mi läät <br />
mi kɔakɛ ni jɛ kɛ yio̱w? <br />
2Ce̱tdɛ nikɛ kuany mi liip ti̱eep <br />
kɛnɛ ram mi liip yio̱w ko̱kädɛ. <br />
3Inɔ päth ti jiäk kɛnɛ wääri <br />
ti bɛ̈c bɛ̈ɛ̈c kɛ ti ca ka̱m ɣä. <br />
4Kä mɔ cä tɔ̱ɔ̱c ɔ, la ca̱rä i̱, <br />
‘Ɣän bä rɔ jiɛc i̱ nɛy?’ <br />
Kä wäär la bärɛ, <br />
bä cu diɛɛr amäni bak ɣɔaa. <br />
5Kä puɔ̱nydä cɛ thia̱a̱ŋ <br />
kɛ kɔ̱a̱m kɛnɛ gɔak, <br />
kä ci guɔ̱pdä ba̱k kɛ buɔ̱t. <br />
6Ni̱nkä pɛ̈th ni kɛn kä ta̱k biey, <br />
la kɛ cua̱ thuk a thil gɔɔy. <br />
7“Kä timɛ lö Kuoth ɛn ɣöö <br />
tëkdä ɛ yiëëdä. <br />
Kä /ci waŋdä gɔɔy <br />
bi nyɔk kɛ nën. <br />
8Kä ram mi guic ɣä ɛn täämɛ <br />
/cɛ ɣä bi nyɔk kɛ nën. <br />
Bi ɣä guic duundɛ ɣöö <br />
bä bath waaŋdu. <br />
9Ce̱tkɛ min la riaw pua̱r, <br />
ɛ jɛn ce̱tkɛ ram mi ci wä <br />
jɔɔkni mɔ /cɛ la <br />
lunyɛ raar. <br />
10/Cɛ rɔ dëë nyɔk kɛ luny dhɔrɛ, <br />
kä /ci gua̱a̱thdɛ jɛ dëë <br />
lɛ met ŋa̱c. <br />
11“Kɛ kui̱c ɛmɔ ɣän /cä bi biɛt. <br />
Ɣän bä ruac rɛy cucä <br />
yieekädä. <br />
Ɣän bä bɛ̈c teekädä lat. <br />
12Ɣän lapä yier kiɛ ley yiëër <br />
mi di̱i̱t, <br />
mɔ ku ɣä jak kä gaŋkɛ mɔ? <br />
13Kä ɣän mɔ cä tɔ̱ɔ̱c ɔ <br />
mɔ cä wä wi̱i̱ dhaŋä mɔ <br />
kɛ ɣöö bä ku lɔ̱ɔ̱ŋ, <br />
14la ɣä cua̱ no̱ŋi la̱a̱k <br />
bi ɣä cu jak kä dual <br />
kɛ la̱a̱k ti jiäk. <br />
15Kɛ kui̱c ɛmɔ la ka̱nä ni lia̱a̱ <br />
kä tëk pua̱a̱ny ɛ bɛc bɛc ɛmɛ. <br />
16Ɣän cä tëkdä lo̱k. <br />
Kɛ ɣöö /cä bi tëk <br />
amäni cäŋ kɛl. <br />
Pälä, ɣän kärɔa. <br />
Tëkdä cɛ thil luɔt. <br />
17Ɛŋu mi di̱i̱t mi tekɛ ram mëë <br />
cak ji̱n ɔ, <br />
mɔ ci jɛ tit ɛlɔ̱ŋ ɔ, <br />
18la gui̱li jɛ kɛ runwaŋ ni ciaŋ, <br />
kä la ɣɔ̱ni jɛ ni ciaŋ? <br />
19A bi ku mäni nɛy <br />
bi guecdä päl ɔ, <br />
ci ɣä dëë päl kärɔa kɛ ɣöö <br />
dëë ruɛykä lɛ bät? <br />
20Kä ɣän mi cä duer, ɛŋu mi cä <br />
lät kä ji̱ lö gui̱i̱c nath? <br />
Ɛŋu la jaci ni ɣä mɔ? <br />
Kä ɛŋu ci ɣän a riɛk <br />
kä ji̱ mɔ? <br />
21Ɛŋu /ci jiäkä tin cä la̱t <br />
kɛnɛ dueerkä päl ɔ? <br />
Kɛ ɣöö bä li̱w niɛ täämɛ, <br />
bi ɣä go̱r, <br />
kä /ci ɣä bi jek.” <br />
<h3><a href="job chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
