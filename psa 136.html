<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
136 <br />
La̱t Kuɔth kä ca̱k kɛnɛ cäät <br />
1La̱rɛ Kuoth Nhial tɛ̈th lɔaac <br />
kɛ ɣöö gɔaaɛ, <br />
kɛ ɣöö nhökdɛ min thil pek <br />
ɛ do̱raar. <br />
2Lärɛ Kuoth kuthni tɛ̈th lɔaac, <br />
kɛ ɣöö nhökdɛ min thil pek <br />
ɛ do̱raar. <br />
3Lärɛ Kuäär kua̱ri tɛ̈th lɔaac, <br />
kɛ ɣöö nhökdɛ min thil pek <br />
ɛ do̱raar. <br />
4Kuoth kärɔa ɛ jɛn lät <br />
ti ga̱ykɛ naath ɔ, <br />
kɛ ɣöö nhökdɛ min thil pek <br />
ɛ do̱raar. <br />
5Ɛ jɛn ɛn nin lät nhial kɛ ŋäcdɛ, <br />
kɛ ɣöö nhökdɛ min thil pek <br />
ɛ do̱raar. <br />
6Kä ɛ jɛn lät wi̱c muɔ̱ɔ̱n <br />
wi̱i̱ pi̱i̱ni mɔ, <br />
kɛ ɣöö nhökdɛ min thil pek <br />
ɛ do̱raar. <br />
7Ɛ jɛn lät buay in di̱i̱t ɔ, <br />
kɛ ɣöö nhökdɛ min thil pek <br />
ɛ do̱raar. <br />
8Ɛ jɛn käm cäŋ ruec ca̱ŋda̱a̱r ɔ, <br />
kɛ ɣöö nhökdɛ min thil pek <br />
ɛ do̱raar. <br />
9Ɛ jɛn käm pay kɛnɛ kuɛl <br />
ruec wa̱r ɔ, <br />
kɛ ɣöö nhökdɛ min thil pek <br />
ɛ do̱raar. <br />
10Kuoth ɛ jɛn mëë näk key <br />
gan I-jëp, <br />
kɛ ɣöö nhökdɛ min thil pek <br />
ɛ do̱raar. <br />
11Ɛ jɛn ɛ nëë käm ji̱ I-thɛ-rɛl <br />
raar rɛydiɛn, <br />
kɛ ɣöö nhökdɛ min thil pek <br />
ɛ do̱raar. <br />
12Cuɛ jɛ la̱t kɛ te̱t mi bum, <br />
kɛ ɣöö nhökdɛ min thil pek <br />
ɛ do̱raar. <br />
13Ɛ jɛn ɛ nëë dääk pi̱ Bar <br />
in Tith däär, <br />
kɛ ɣöö nhökdɛ min thil pek <br />
ɛ do̱raar. <br />
14Cuɛ ji̱ I-thɛ-rɛl jak kä <br />
wä kɛ rɛydɛ, <br />
kɛ ɣöö nhökdɛ min thil pek <br />
ɛ do̱raar. <br />
15Kä cuɛ Pɛro kɛnɛ rɛmdɛ yuɔr <br />
rɛy Bar in Tith, <br />
kɛ ɣöö nhökdɛ min thil pek <br />
ɛ do̱raar. <br />
16Ɛ jɛn ɛ nëë bo̱o̱th nɛɛkɛ <br />
däärdɔaar, <br />
kɛ ɣöö nhökdɛ min thil pek <br />
ɛ do̱raar. <br />
17Kä ɛ jɛn ɛ nëë näk kua̱r tin di̱t, <br />
kɛ ɣöö nhökdɛ min thil pek <br />
ɛ do̱raar. <br />
18Kä cɛ kua̱r tin tekɛ kɛ̈k näk, <br />
kɛ ɣöö nhökdɛ min thil pek <br />
ɛ do̱raar. <br />
19Ɛ jɛn ɛ nëë näk Thi-yon <br />
kuäär Ɛ-mor, <br />
kɛ ɣöö nhökdɛ min thil pek <br />
ɛ do̱raar. <br />
20Kä ɛ jɛn näk Ög ɔ kuäär Ba-can, <br />
kɛ ɣöö nhökdɛ min thil pek <br />
ɛ do̱raar. <br />
21Kä cuɛ mundiɛn thöp, <br />
kɛ ɣöö nhökdɛ min thil pek <br />
ɛ do̱raar. <br />
22Cuɛ mundiɛn ka̱m ja̱ŋdɛ <br />
ni I-thɛ-rɛl, <br />
kɛ ɣöö nhökdɛ min thil pek <br />
ɛ do̱raar. <br />
23Kuoth ɛ jɛn ɛ nëë tiimkɔn <br />
mëë ta̱nɛ kɛ rik, <br />
kɛ ɣöö nhökdɛ min thil pek <br />
ɛ do̱raar. <br />
24Kä ɛ jɛn ɛ nëë kään kɔn <br />
kä ji̱ tɛ̈ran, <br />
kɛ ɣöö nhökdɛ min thil pek <br />
ɛ do̱raar. <br />
25Kä ɛ jɛn moc nɛy diaal <br />
kɛ mi̱eth ɔ, <br />
kɛ ɣöö nhökdɛ min thil pek <br />
ɛ do̱raar. <br />
26La̱rɛ Kuoth puɔ̱rä tɛ̈th lɔaac, <br />
kɛ ɣöö nhökdɛ min thil pek <br />
ɛ do̱raar. <br />
<br />
</body>
</html>
