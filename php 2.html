<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
2 <br />
Cu Kritho rɔ jakä kuiy <br />
1Tëkdun rɛy Kritho mi moocɛ yɛ kɛ buɔ̱m, kä com nhökdɛ yɛ, kä te yɛn kɛ nyuaak rɛy Yieekä, kä ta̱yɛ kɛ kɔ̱a̱c lɔaac kɛnɛ nhök kamnikun, 2bia tɛ̈th lɔaacdä jakä ro̱ŋ mi wiaa tekɛ ca̱r kɛl, kä nyuakɛ nhök ɔ kɛl ɔ kä bia mat ni kɛl kɛ lɔc kɛl. 3/Cuarɛ tekɛ mi lät yɛn ɛ kɛ di̱t lɔaac kiɛ liak, kä luɔcɛ ni rɔ̱ piny carɛ ni nɛy kɔ̱kiɛn ɛn ɣöö gɔw ni kɛn kä yɛn pua̱nykun. 4A ramɔ kä yɛ /ci guic ni tin nhɔkɛ kärɔa, kä a guic ni tin nhɔk nɛy kɔ̱kiɛn kɛ. 5A te ni ca̱r ɛmɛ rɛydun, ca̱r in te rɛy Kritho Yecu, <br />
6Jɛn min tekɛ ta̱a̱ Kuɔth <br />
/kenɛ jɛ car ɛn päär kɛ <br />
Kuoth ɛ mi dëë mac. <br />
7Kä cuɛ rɔ jakä thil luɔt, <br />
kä cuɛ ka̱n ni ta̱a̱ kuanyä, <br />
kä cua jɛ dap ce̱tkɛ raan. <br />
Kä cua jɛ jek jɔcɛ kɛ ta̱a̱ ran, <br />
8jɛn cɛ rɔ luɔ̱ɔ̱c piny <br />
cuɛ tekɛ luth amäni lia̱a̱ <br />
ala lia̱a̱dɛ wi̱c jiaath in ri̱ew. <br />
9Kɛ kui̱c ɛmɔ cu Kuoth ɛ kap <br />
ni guäth in te ni nhial. <br />
Kä cuɛ jɛ ka̱m ciöt min <br />
te wi̱i̱ ciöötni diaal, <br />
10 # 2:10-11 Ica 45:23. kɛ ɣöö kɛ ciöt Yecu <br />
bi mua̱a̱l diaal rɔ̱ goŋ, <br />
nɛy diaal tin te nhial <br />
kɛnɛ piny kɛ piny muɔ̱ɔ̱n. <br />
11Kä bi lëëp diaal ɛ lat <br />
ɛn ɣöö Yecu Kritho ɛ Kuäär, <br />
kɛ kui̱ buɔyä Kuɔth <br />
in la Gua̱a̱r in te nhial. <br />
Buayɛ ce̱tkɛ buay rɛy ɣɔaa <br />
12Kɛ kui̱ ɛmɔ, mäthnikä, ce̱tkɛ min luth yɛn ɣä ni ciaŋ mi ta̱a̱ kɛɛl kɛ yɛ, kä min di̱t ni jɛn ɛn täämɛ luɔ̱thɛ ɣä min na̱nä kɛ yɛ. La̱tdɛ kɛ dual kɛnɛ lath kɛ ɣöö bi ka̱ndun thuk. 13Kɛ ɣöö lätni Kuoth rɛydun, kɛ ɣöö bɛ yɛ moc kɛ lua̱ŋ mi go̱r yɛn ɛ la̱t kä mi bi lɔcdɛ jakä tɛth. <br />
14La̱tdɛ ŋɔak diaal a thil kuɔm kiɛ ŋaknɔm, 15kɛ ɣöö bi yɛn thil bɛ̈l kä bia thil duer, ala gaat Kuɔth ti thil gua̱r ti riaw, ce̱tkɛ kuɛl rɛy ɣɔaa, rɛy ri̱cä mi wän wän mi thil luth. 16Kä kɛ käpdun kɛ riet teekä a bum, ɣän bä rɔ liak kɛ cäŋ Kritho kɛ ɣöö /ka̱n riŋ baaŋ, kiɛ /ken la̱tdä a baŋ. 17Cäŋɛ bä riɛmdä thöp ala muc mi wuɔcä wi̱i̱ mucä ŋäthädun ɣän gɔaa lɔcdä, kä tɛth lɔcdä kɛ yɛ kɛɛl. 18Kä amäni yɛn bä a lo̱ckun gɔaa kä akɛ tɛth kɛ ɣä kɛɛl. <br />
Ti-mo-thi kɛnɛ Ɛ-pa-pro-day-täth <br />
19Ta̱a̱ kɛ ŋa̱th rɛy Kua̱r ni Yecu ɛn ɣöö bä Ti-mo-thi mal jäkä yɛ, kɛ dee lɔcdä tɛɛth kɛ thuk tin bä kä yɛ. 20Thilɛ ɣä ram mi päär kɛ Ti-mo-thi, mi diɛɛr kɛ kui̱dun. 21Nɛy tin kɔ̱kiɛn görkɛ ni tin nhɔk kɛn kɛ, a /ci tɔ̱ a nyin Yecu Kritho. 22Kä ŋäc yɛn gɔɔy Ti-mo-thi. Jɛn cɛ lät kɛɛl kɛ ɣä kɛ lat thukni ti gɔw ce̱tkɛ gat kɛnɛ gua̱n. 23Kɛ kui̱ ɛmɔ ɣän ŋa̱thä ɛn ɣöö bä jɛ jäkä yɛ kɛ pɛ̈th kɛ gua̱a̱th in bä ta̱a̱ in tekɛ ɣä mɔ ŋa̱c. 24Kä ɣän ta̱a̱ kɛ ŋa̱th rɛy Kua̱r ɛn ɣöö ɣän bä ben puɔ̱nydä bä. <br />
25Cä car bä ɛn ɣöö bä yɛ jäkä Ɛ-pa-pro-day-täth min la dämaar rɛy Kritho, kä lät kɛ ɣä kɛɛl, kä raan rɛ̈m kɛ ɣä kɛɛl, kä jɛn ɛ jääkdun, ɛ läät kɛ kui̱ kä min göörä. 26Kɛ ɣöö cɛ yɛn diaal tim, kä ci lɔcdɛ jiath kɛ ɣöö ci yɛn ɛ liŋ ɛn ɣöö te puɔ̱nydɛ kɛ juey. 27Ɛpuc jɛn cɛ tekɛ juey, mi ci jɛ dee näk. Kä duundɛ ɣöö ci Kuoth tekɛ kɔ̱a̱c lɔaac kɛ jɛ, kä /ciɛ jɛn kärɔa amäni ɣän bä, kɛ ɣöö /cä bilɛ te kɛ jiath lɔaac mi di̱i̱t. 28Ɣän göörä jɛ ɛlɔ̱ŋ ɛn ɣöö dëë jɛ ja̱k, kɛ ɣöö dee lo̱ckun tɛɛth mi wä yɛn ɛ nyɔk kɛ nën, kɛ ɣöö bi diɛɛr lɔaacdä kuɛ̈ɛ̈. 29Inɔ, nyuɔ̱ɔ̱rɛ jɛ agɔaa rɛy Kua̱r ni Yecu kɛ tɛ̈th lɔaac kɛɛliw, kä luɔ̱thɛ wutni tin ce̱tkɛ jɛ, 30kɛ ɣöö cɛ dee li̱w kɛ kui̱ la̱t Kritho, jakɛ tëkdɛ kä bɛc kɛ ɣöö bɛ la̱tdun min /ci yɛn ɛ dee lät kä ɣä la̱t. <br />
<h3><a href="php chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
