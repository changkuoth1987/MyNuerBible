<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
19 <br />
1Gɔaa ni can mi thil bɛ̈ɛ̈l, <br />
kä dɔ̱a̱r mi lat ti jiäk. <br />
2Jiäk ɣöö cieŋ raan a thil <br />
ŋäc ŋɔaani, <br />
kä ram mi jäl kɛ pɛ̈th <br />
la bathɛ. <br />
3Mi ci dɔ̱ɔ̱r ran tëkdɛ bath, <br />
la bɛ̈lkɛ ni Kuoth Nhial <br />
ɛ kɛn. <br />
4Ria̱ŋ la no̱o̱ŋɛ mäthni ti ŋuan, <br />
kä can jiɛy ni mäthnikɛ. <br />
5Ba neen kacä tɔ̱ŋ, <br />
kä ram lat kac /cɛ bi kään. <br />
6Nɛy ti ŋuan görkɛ nhök raam <br />
mi gɔaa, <br />
kä nɛy diaal kɛ mäthni <br />
raam mi muuc. <br />
7Kä ram mi can lökɛ jɛ <br />
ɛ gaat man diaal, <br />
kä dee mäthnikɛ kulɛ te i̱di! <br />
La ɣɔ̱nɛ kɛ kɛ ruac <br />
kä /cɛ kɛ jek. <br />
8Ram mi tekɛ pɛl nhɔkɛ rɔ, <br />
kä ram mi ŋäc ŋɔak reepɛ rɔ. <br />
9Kä neen mi lat ni kac ba duäc, <br />
kä gua̱n kacä bɛ li̱w. <br />
10/Ci dɔ̱a̱r dee cieŋ <br />
kɛ tɛ̈th lɔaac, <br />
kä /ci kuany kua̱r dee ruac. <br />
11Ram mi ŋäc ŋɔak /cɛ mal gaak, <br />
kä la dhɔɔtdɛ yäämni. <br />
12Kä kɛ̈c kua̱r ce̱tdɛ kɛ bur luɔny, <br />
kä nhökdɛ ce̱tdɛ kɛ thäc <br />
rɛy juaacni. <br />
13Kä gat mi dɔ̱a̱r ɛ da̱k kä gua̱n, <br />
kä gak ciëk ce̱tdɛ <br />
kɛ dɛ̈m nhial. <br />
14Kä ciëŋ kɛnɛ ria̱ŋ ba̱nykɛ kɛ ji̱ <br />
ɛ guur, <br />
duundɛ ɣöö ciek mi pɛl <br />
ŋunɛ Kuoth Nhial. <br />
15Duaal pua̱a̱ny no̱o̱ŋɛ ni̱en mi di̱i̱t, <br />
kä ram mi lo̱k la̱t bi <br />
buɔth ɛ näk. <br />
16Kä ram mi tiit luek <br />
tiitdɛ tëkdɛ, <br />
kä ram mi lo̱k jɛ bɛ li̱w. <br />
17Kä ram mi gɔaa kɛ can thi̱ŋɛ <br />
rɔ kɛ Kuoth Nhial, <br />
kä ba jɛ cuɔ̱l la̱tdɛ. <br />
18Ŋi̱i̱cni gatdu kɛ ɣöö <br />
bɛ ŋɔak ŋa̱c, <br />
kä cu guic ni lia̱a̱dɛ. <br />
19Ram mi la mal gaak <br />
bɛ riɛk jek, <br />
kɛ ɣöö mi ci jɛ luäk biɛ nyɔk <br />
nikɛ luäk. <br />
20Liŋ luek kä nhɔk ruac. <br />
Kɛ ɣöö bi pɛl kulɛ jek <br />
kɛ nhiam. <br />
21Kä wi̱c ran tëë kɛ cär ti ŋuan, <br />
duundɛ ɣöö ku Kuoth Nhial kɛ <br />
la jakä thuɔ̱ɔ̱k. <br />
22Kä min go̱o̱r raanɛ ɛ nhök <br />
mi /ci bath, <br />
kä ram mi can gɔaa ni jɛn <br />
kä gua̱n kacä. <br />
23Kä luth Kuɔth Nhial no̱o̱ŋɛ tëk, <br />
kä ram mi lät jɛ tëë kɛ mal <br />
thilɛ jɛ riɛk. <br />
24Tëë kɛ puɔ̱ny duaal ran in <br />
dhalkɛ ɛ ɣöö bɛ mi̱eth <br />
la̱th thokdɛ. <br />
25Yɔ̱t ram mi dhɔ̱ŋ dhɔ̱ŋ, <br />
kɛ ɣöö bi dɔ̱a̱r ŋɔak kulɛ ŋa̱c. <br />
Kä luek ram mi tekɛ <br />
tiit lɔaac, <br />
bɛ ŋɔak kulɛ ŋa̱c. <br />
26Kä ram mi gak kɛ gua̱n, <br />
kä bɛ man juɔc raar, <br />
ɛ gat mi thil lɔc <br />
kä thilɛ jɛ pöc. <br />
27Kä pälu kɛ li̱eŋ ruac gatdä, <br />
bɛ naŋ ni ji̱ raar <br />
kä ŋäc ŋɔaani. <br />
28Neen mi lat ni kac <br />
/ciɛ gua̱n thukä, <br />
kä ram mi jiääk latdɛ <br />
ni dueer. <br />
29Riɛk akɛ nɛy tin ji̱ leeŋä, <br />
kä ba kɛn dɔa̱a̱r duäc bä. <br />
<h3><a href="pro chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
