<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
4 <br />
Lat gɔɔyä ciëk <br />
Wut <br />
1Ji̱n gɔaay ɛlɔ̱ŋ luumdä! <br />
Kä wäŋku ce̱tkɛ nikɛ kunööri <br />
piny miirä nhiam kaandu. <br />
Kä thia̱y mi̱emku ce̱tnikɛ <br />
buɔ̱n deet böwni, <br />
ti ri̱i̱ŋ piny wi̱i̱ <br />
Pa̱a̱m Gil-yad. <br />
2Kä ce̱t lɛcku kɛ rɔɔm ti ca lak, <br />
lɛc ti tak ti thilɛ mi <br />
ci ben raar thi̱n. <br />
3Kä ti̱i̱ kɛ thok mi yian, <br />
la gɔaaɛ ɛlɔ̱ŋ mɔ ruaci mɔ. <br />
Kä gi̱eeku puɔthkɛ ce̱tkɛ nikɛ <br />
dɔw nöör piny miirä <br />
nhiam kaandu. <br />
4Ce̱t ŋuäkdu nikɛ biɛɛ Dee-bid, <br />
jɛn puɔthɛ kä bärɛ, <br />
kä tëë kɛ tiɛk ce̱tdɛ nikɛ <br />
köötni ti bathdɔɔr, <br />
ti ca ŋap thi̱n. <br />
5Kä ce̱t thinku kɛ cuɛ̈ɛ̈k kɛwä, <br />
ti läk rɛy tuaali. <br />
6Ɣän bä te wi̱i̱ pa̱a̱m wa̱l in kɔp, <br />
amäni mi ci ɣɔw baak, <br />
a ci wäär thuɔ̱k. <br />
7Gɔaa i̱ ɛlɔ̱ŋ luumdä, <br />
thilɛ mi jiäk kä ji̱. <br />
8Bër jiaynɛ kɛɛl <br />
kä Lɛ-ba-nɔn luumdä, <br />
bër jiaynɛ kä Lɛ-ba-nɔn. <br />
Bër piny wi̱i̱ pa̱a̱m Ä-ma-na, <br />
bër piny wi̱i̱ pa̱a̱m Thi-nir <br />
kɛnɛ Ɛr-mon, <br />
guäth in cieŋ lony <br />
thi̱n kɛnɛ kuac. <br />
9Kä ji̱n ci lɔcdä naŋ, lö nyimaar <br />
kä kaw lɔaacdä, <br />
ci lɔcdä naŋ kɛ wäŋku <br />
tɔ̱ gɔw tɔ̱tɔ̱, <br />
kɛnɛ tik ŋua̱a̱kdu nɔmɔ. <br />
10Kä nhökdu kaw lɔaacdä <br />
gɔaaɛ ɛlɔ̱ŋ! <br />
Nhökdu jakɛ lɔc kä gɔaa <br />
ɛlɔ̱ŋ kä kɔaŋ. <br />
Kä liɛɛth yi̱i̱rädu ŋuäny <br />
ni jɛn ɛlɔ̱ŋ <br />
kä wal diaal! <br />
11Kä lim lɛpdu ce̱tnikɛ <br />
tuaar lö kawdä, <br />
ce̱t lɛpdu nikɛ cak kɛnɛ <br />
tuaar kä ɣä. <br />
Kä bi̱i̱du ŋuänyɛ agɔaa ce̱tdɛ <br />
nikɛ ŋuäny wa̱l <br />
Lɛ-ba-nɔn. <br />
12Kä kawdä ɛ kak wal mi ca tɛ̱̈ɛ̱̈, <br />
ɛ wa̱t pi̱i̱ni mi ca kum. <br />
13Kä cuŋ pua̱a̱nydɛ ce̱tkɛ <br />
nikɛ jiath nöör, <br />
mi kuiir dɛy ti gɔw. <br />
Kɛ ɣena kɛnɛ wäl mi di̱t kökdɛ, <br />
14kɛ neet kɛnɛ gɔar kɛ ɣena, <br />
kɛ jiɛn diaal tin tekɛ <br />
ŋuäny mi gɔaa kɛ böl, <br />
nikɛ wal diaal tin ŋuäny, <br />
do̱ny kɛn ɛn wani. <br />
15Ɛ ji̱n pi̱w kakä dɛɛni wal, <br />
pi̱ jiɛw, <br />
ɛ ji̱n lo̱o̱l pi̱i̱ni ti bëë <br />
kä Lɛ-ba-nɔn. <br />
Ciek <br />
16Bërkɛ jiɔam kuec caam, <br />
kä bërkɛ jiɔam kuec cuëëc! <br />
Puɔ̱tdɛ rɛy kakä walkä, <br />
naŋɛ ŋuänydɛ rɛy jiɔam. <br />
A luumdä bëë rɛy kakä walkɛ, <br />
bɛ dɛykɛ tin gɔw ben cam. <br />
<br />
<h3><a href="sng chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
