<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
68 <br />
Liakɛ Kuoth in ci do̱r kän <br />
(Dit tuarä Dee-bid) <br />
1Ɛ Kuoth jiɛc rɔ, kä ɛ ji̱ tɛ̈rɛ <br />
riawkɛ dɔɔr, <br />
kä ɛ nɛy tin lökɛ jɛ kɛ <br />
bar rɔ̱ nhiamdɛ! <br />
2Lɔkɛ ce̱tnikɛ min la tol <br />
ɛ lɔakɛ ɛ jiɔam, <br />
kä ɛ ji̱ nyuɔɔni li̱w <br />
nhiam Kuɔth, <br />
ce̱tnikɛ min la kɔl <br />
a lëër kɛ mac! <br />
3Duundɛ ɣöö ɛ lo̱c ji̱ cuŋni tɛth <br />
a lo̱ckiɛn tɛth nhiam Kuɔth, <br />
akɛ tekɛ gɔɔy lɔaac! <br />
4Puanyɛ Kuoth, puanyɛ <br />
ciötdɛ kɛ diit, <br />
rialɛ duɔ̱ɔ̱p mi di̱i̱t ikä <br />
kɛ kui̱dɛ ɛn ram in jäl <br />
rɛy pua̱a̱ri, <br />
jɛn min cɔalkɛ ciötdɛ <br />
Kuoth Nhial, <br />
ɛ lɔcdu tɛth nhiamdɛ! <br />
5Kuoth guäth cieŋädɛ <br />
mi rɛl gɔɔydɛ rɔ, <br />
ɛ gua̱n gatdä mi thil gua̱n <br />
kä ɛ gääŋ ciëk jɔkä. <br />
6Ci Kuoth ram mi thil gua̱a̱th <br />
cieŋä moc kɛ gua̱a̱th mi <br />
bɛ cieŋ thi̱n, <br />
cɛ ram mi te yieenä <br />
lony yieenä, <br />
duundɛ ɣöö bi nɛy tin jiäk <br />
cieŋ rɛy ca̱ŋ dɛɛkä. <br />
7Kä mëë ci wä nhiam nɛɛniku <br />
lö Kuoth mëë ci wä ja̱l <br />
rɛy dɔaar, <br />
8Cuɛ piny lath, kä cu pua̱a̱r dɛ̈m <br />
kɛ nhiaal nhiam Kuɔth, <br />
min la Kuoth Thi-nay, <br />
ni Kuoth I-thɛ-rɛl. <br />
9Ci nhiaal mi di̱i̱t ŋun lö Kuoth, <br />
ci mundu min ci cuuc <br />
luɔ̱c jɔk, <br />
10ci dëtku cieŋ jak kä thi̱n, <br />
kä kɛ gɔɔyädu lö Kuoth, <br />
curi can moc. <br />
11Cu Kuoth ruac lat, <br />
kä cu ŋuan ni nɛy <br />
tin latkɛ jɛ. <br />
12“Cu kua̱r kɛnɛ rɛmkiɛn rɔ̱ bar!” <br />
Kä cua tin ca pɛc da̱a̱k <br />
ciëëŋni ɛ män, <br />
13amäni nɛy tin tɔ̱ɔ̱c <br />
rɛy gɛ̈wni deet, <br />
tekɛ kɛ gɔ̱k guukä mi <br />
ca rɔth kɛ ciɛk in bo̱r, <br />
kä juätkɛ ɛ da̱a̱p in tɔ̱c. <br />
14Mëë wä Kuoth in leny buɔ̱mdɛ <br />
ti diaal kua̱r wä riaw <br />
kä dɔɔr, <br />
cuɛ ce̱tnikɛ pi̱w guiiyni ti <br />
ca rɔ̱ käp wi̱i̱ <br />
pa̱a̱m Dhal-mon. <br />
15Pääm Ba-can kɛ pääm ti di̱t, <br />
pääm Ba-can tekɛ <br />
kɛ bëër ti ŋuan! <br />
16Kä yɛn pääm tin ca rɔ̱ ber, <br />
ɛŋu guic yɛn päm in ci <br />
Kuoth ɛ mɛk kɛ ɣöö bɛ ruëc <br />
thi̱n ɔ ni nyi̱rä, <br />
gua̱a̱th in bi Kuoth Nhial <br />
cieŋ thi̱n amäni cäŋ <br />
kɛl ɔ? <br />
17Thurbiɛɛli Kuɔth kɛ bathdɔɔri <br />
ti kur kä bathdɔɔr, <br />
bathdɔɔri ni kä bathdɔɔri, <br />
Kuäär bëëkɛ kä Thi-nay <br />
wëë rɛy luaakdɛ <br />
min rɛl gɔɔydɛ rɔ. <br />
18Kä min wi̱i̱ nhial, <br />
curi pɛ̈ɛ̈c naŋ kɛ gatɔru, <br />
kä curi muc käp kä naath, <br />
amäni nɛy tin ca rɔ̱ luɔ̱c ji̱n <br />
Kuoth Nhial bikɛ cieŋ <br />
ɛn wi̱ni. <br />
19Liak akɛ Kuäär ni Kuoth, <br />
min la kɔn ɛ luäk ni ciaŋ, <br />
ɛn Kuoth ɛ jɛn <br />
la käändan ɔ. <br />
20Ɛn Kuothda ɛ Kuoth känä, <br />
ɛn Kuäär ni Kuoth ɛ jɛn bä <br />
ka̱n li̱eth kä jɛ mɔ. <br />
21Bi Kuoth wuɔ̱th ji̱ tɛ̈rɛ riac, <br />
wuɔ̱th nɛɛni tin guɔ̱ɔ̱rkɛ ni <br />
lät dueerikiɛn. <br />
22Kä cu Kuäär ni Kuoth wee i̱, <br />
“Ɣän bä ji̱ tɛ̈run luɔ̱c jɔk <br />
kä Ba-can, <br />
ɣän bäkɛ luɔ̱ɔ̱c jɔk <br />
ni piny baar, <br />
23kɛ ɣöö bia ciökun lak <br />
kɛ riɛm ji̱ tɛ̈run, <br />
kä bi jio̱o̱kun kui̱diɛn ben <br />
lap rɛy riɛmdiɛn.” <br />
24Ca ja̱lu nɛn ɛ nɛy diaal <br />
lö Kuoth, <br />
wä Kuɔthdä ni Kuäärä <br />
rɛy luaak. <br />
25Wäkɛ te këët din nhiam kä, <br />
te pua̱a̱t thuɔmni jɔk, <br />
kä te la̱a̱t nyieet däär <br />
dua̱ckɛ yikyikni. <br />
26“Liakɛ Kuoth rɛy dolä <br />
min di̱i̱t, <br />
liakɛ Kuoth Nhial lö yɛn <br />
ji̱ I-thɛ-rɛl!” <br />
27Kä cuakɛ bo̱th ɛ thok duëël <br />
in kuiyni jɛn, <br />
thok duëël Ben-ya-min, <br />
kä cuakɛ guɔ̱ɔ̱r ɛ bööth ji̱ <br />
Juda kɛ buɔ̱ndiɛn, <br />
kä cuakɛ guɔ̱ɔ̱r ɛ bööth ji̱ <br />
Dhɛ-bu-lun kɛnɛ bööth <br />
ji̱ Nap-ta-li. <br />
28Lar buɔ̱mdu lö Kuoth, <br />
nyoth buɔ̱mdu lö Kuoth, <br />
ce̱tkɛ mëë ci kɔŋ la̱t <br />
kɛ kui̱da. <br />
29Kɛ kui̱ luaakdu kä <br />
Jɛ-ru-tha-lɛm, <br />
bi kua̱r ji̱ nöŋ muc. <br />
30Däk ley ɔ cieŋ rɛy gutdä mɔ, <br />
däk ɛn buɔ̱n thääkni mɔ te <br />
rɛy rueethni nath tɔ̱. <br />
Jak nikɛ kä kɔ̱c, <br />
ba ji̱ thöp ciɛk in bo̱r, <br />
riaw döör tin nhɔakɛ ko̱r#68:30 Ɛn cio̱o̱k ɛmɛ kɛ thok ji̱ Ɣi-bɛ-ru /ca jɛ ŋäc ɛn min lotdɛ.. <br />
31Kä bi ja̱a̱k ben kä I-jëp, <br />
kä bi ji̱ Kuc Kuoth pal. <br />
32Këtdɛ Kuoth diit lö kua̱r ɣɔaa, <br />
puanyɛ Kuäär ni Kuoth <br />
kɛ dit, <br />
33jɛn ram min jäl puɔ̱ɔ̱rä, <br />
rɛy puɔ̱ɔ̱rä mëë wal. <br />
Kä cuɛ jɔwdɛ ja̱k, <br />
jɔwdɛ min bum. <br />
34Latdɛ buɔ̱m Kuɔth, <br />
min te kuäärɛ kä I-thɛ-rɛl, <br />
kä te buɔ̱mdɛ ni puɔ̱ɔ̱rä. <br />
35Kä gääyi naath lö Kuoth <br />
rɛy luaakdu, <br />
ɛn Kuoth I-thɛ-rɛl la kämɛ <br />
nɛɛkɛ buɔ̱m. <br />
Ɛ liak wä kä Kuoth! <br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
