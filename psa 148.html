<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
148 <br />
Ɛ nɛy diaal liakɛ Kuoth Nhial <br />
1Liakɛ Kuoth Nhial! <br />
Liakɛ Kuoth Nhial ni puɔ̱rä, <br />
liakɛ jɛ ni nhial! <br />
2Liakɛ jɛ yɛn ja̱a̱kɛ diaal, <br />
liakɛ jɛ yɛn nyinkɛ diaal! <br />
3Cäŋ yɛnɛ pay liakɛ jɛ, <br />
liakɛ jɛ yɛn ciɛr diaal <br />
tin riaw! <br />
4Liakɛ ji̱n pua̱a̱r in te ni nhial, <br />
kä liakɛ jɛ yɛn pi̱w tin te <br />
ni nhial puɔ̱rä! <br />
5Ɛ kɛn diaal liakɛ ciöt <br />
Kuɔth Nhial, <br />
kɛ ɣöö jɛn cuɛ lar ni rieet <br />
kä cua kɛn diaal cak. <br />
6Cuɛ kɛ yiath piny amäni cäŋ kɛl, <br />
kä cuɛ kɛ moc kɛ ŋut <br />
mi /ca dëë bäl. <br />
7Liakɛ Kuoth Nhial yɛn nyin piɛny, <br />
kɛnɛ yɛn ley yiëër diaal <br />
tin di̱t. <br />
8Kä cu buay kɛnɛ yiel kɛ ruur <br />
kɛnɛ thäc, <br />
kä cu thul ruacdɛ la̱t! <br />
9Kä yɛn pääm kɛ rët diaal, <br />
kɛ yɛn dɛy jiɛn kɛnɛ yɛn <br />
ŋuër diaal! <br />
10Kɛ yɛn ley dɔaar kɛ ɣɔ̱k diaal, <br />
amäni yɛn muɔɔl piɛny kɛnɛ <br />
diit diaal tin pär! <br />
11Kä yɛn kua̱r wec muɔ̱ɔ̱n <br />
kɛ nɛy diaal, <br />
kɛ yɛn bööth kɛ ruëëc wec <br />
muɔ̱ɔ̱n diaal! <br />
12Kɛ yɛn ŋuɛ̈tni wutni kɛnɛ <br />
ŋuɛ̈tni nyieet kɛɛl, <br />
kɛ yɛn dɔŋ wutni kɛnɛ <br />
gaat kɛɛl! <br />
13Ɛ kɛn diaal liakɛ ciöt <br />
Kuɔth Nhial, <br />
kɛ ɣöö di̱tni ciötdɛ <br />
kä ciööt diaal, <br />
kä buɔ̱mdɛ di̱tni jɛn <br />
kä nhial kɛnɛ piny. <br />
14Kä jɛn cɛ nɛɛkɛ moc kɛ buɔ̱m, <br />
ɛ jɛ liakɛ ɛ nɛɛkɛ diaal <br />
tin gɔw, <br />
kɛ ɣöö nhɔkɛ <br />
ji̱ I-thɛ-rɛl ɛlɔ̱ŋ. <br />
Liakɛ Kuoth Nhial! <br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
