<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
107 <br />
Bok Dhi̱eec <br />
(Diit 107—150) <br />
Liak Kuoth kɛ kui̱ gɔɔyädɛ <br />
1La̱rɛ Kuoth Nhial tɛ̈th lɔaac, <br />
kɛ kui̱ gɔɔyädɛ, <br />
kɛ ɣöö nhökdɛ min <br />
thil pek ɛ do̱raar! <br />
2Kä ɛ nɛy tin ci Kuoth Nhial kɛ <br />
kän la ruac inɔ, <br />
kɛn nɛy tin cɛ kän rɛy rikni, <br />
3kɛn tin cɛ ma̱a̱t wi̱i̱ni tin kɔ̱ŋ, <br />
nɛy tin cɛ ma̱a̱t kui̱ känyä <br />
ca̱ŋ kɛnɛ kui̱ konyä ca̱ŋ, <br />
kɛ cam ɣɔaa kɛnɛ cuec ɣɔaa. <br />
4Kä cu tha̱a̱ŋ nath yi̱i̱c där <br />
dɔaar mi luɔ̱t, <br />
kä /ca duɔ̱ɔ̱p mi wee kɛ wec <br />
mi deekɛ cieŋ thi̱n jek, <br />
5kä näk buɔthkɛ kɛnɛ rɛw, <br />
kä ci lo̱ckiɛn baath. <br />
6Kä cukɛ Kuoth Nhial cɔl <br />
kɛ rikiɛn, <br />
kä cuɛ kɛ kän rɛy cucädiɛn, <br />
7cuɛ kɛ bo̱th kɛ duɔ̱ɔ̱p mi cuŋ, <br />
cu mäni mëë cikɛ cop wi̱c <br />
mi deekɛ cieŋ thi̱n. <br />
8Akɛ la̱r kɛ Kuoth Nhial tɛ̈th <br />
lɔaac kɛ kui̱ nho̱kädɛ <br />
min thil pek, <br />
kɛnɛ kui̱ lätnikɛ tin ga̱ykɛ <br />
naath kɛ kui̱ nath. <br />
9Kɛ ɣöö cɛ ram mi näk rɛw ɛ kayŋua̱a̱k, <br />
kä cɛ ram mi näk buɔthɛ <br />
riäŋ kɛ ti gɔw. <br />
10Kä tha̱a̱ŋ nath nyuurkɛ <br />
rɛy muɔ̱th mi col, <br />
kä nɛy tin ca yian cuckɛ <br />
kɛ kuatni ciikni, <br />
11kɛ ɣöö cikɛ ruac <br />
Kuɔth Nhial lo̱k, <br />
kä cikɛ luek Kuɔth in Di̱t <br />
ni Jɛn lo̱k. <br />
12Kä cuɛ kɛ jak kä cuc <br />
kɛ la̱t mi bɛc bɛc, <br />
la raan a tɛth kä thilɛ <br />
ram mi luäk jɛ. <br />
13Kä cukɛ Kuoth Nhial cɔl <br />
kɛ rikiɛn, <br />
kä cuɛ kɛ kän rɛy cucädiɛn. <br />
14Kä cu Kuoth kɛ ka̱m raar rɛy <br />
muɔ̱th mi col, <br />
kä cuɛ yieynikiɛn puɔ̱t. <br />
15Akɛ la̱rkɛ Kuoth Nhial <br />
tɛ̈th lɔaac kɛ kui̱ nho̱kädɛ <br />
min thil pek, <br />
kɛnɛ kui̱ lätnikɛ tin ga̱ykɛ <br />
naath kɛ kui̱ nath. <br />
16Kä cuɛ thiekni cikä <br />
min yian töl, <br />
kä cuɛ gääkni ladiitdä ŋuɔ̱k. <br />
17Tha̱a̱ŋ nath te dɔ̱a̱a̱r cuckɛ kɛ <br />
kui̱ lätnikiɛn tin jiäk, <br />
kɛ kui̱ nyuɔɔnikiɛn ɛ jɛn <br />
moockɛ ti bɛ̈c bɛ̈ɛ̈c ɔ, <br />
18kä thil ɛ mi̱eth mi go̱o̱r <br />
kɛn mi̱ethdɛ, <br />
ci thia̱k nikɛn kɛ lia̱a̱. <br />
19Kä cukɛ Kuoth Nhial cɔl <br />
kɛ rikiɛn, <br />
kä cuɛ kɛ kän rɛy cucädiɛn, <br />
20kä cu Kuoth ruacdɛ jäkä raar <br />
kä cuɛ kɛ jakä gɔaa, <br />
kä cuɛ kɛ kän rɛy däkä. <br />
21Akɛ la̱r kɛ Kuoth Nhial <br />
tɛ̈th lɔaac kɛ kui̱ nho̱kädɛ <br />
min thil pek, <br />
kɛnɛ kui̱ lätnikɛ tin ga̱ykɛ <br />
naath kɛ kui̱ nath. <br />
22Kä akɛ thöpkɛ muc tɛthä lɔaac, <br />
kä latdɛ lätkɛ kɛ ket din <br />
kɛ tɛ̈th lɔaac. <br />
23Kä cu tha̱a̱ŋ nath wä rɛy <br />
baar kɛ babuuri, <br />
lätkɛn la̱t rɛy baar in di̱i̱t, <br />
24cukɛ lät Kuɔth Nhial nɛn, <br />
lätkɛ tin ga̱ykɛ naath <br />
rɛy baar. <br />
25Kä cuɛ ruac lat cu jiɔam <br />
mi di̱i̱t puɔ̱t, <br />
min cu muaŋ baar <br />
jiac ni pua̱a̱r. <br />
26Kä cuɛ babuuri kap ni nhial, <br />
kä cuɛ kɛ luɔc ni piny baar. <br />
Cu naath rɔ̱ cu luär <br />
kɛ riɛk in cikɛ jek, <br />
27cukɛ riääth kä cukɛ tëth ce̱tkɛ <br />
nɛy ti ci yɔ̱ŋ kɛ kɔaŋ, <br />
kä cu ŋäcdiɛn cua̱ baŋ. <br />
28Kä cukɛ Kuoth Nhial cɔl <br />
kɛ rikiɛn, <br />
kä cuɛ kɛ kän ka̱m raar <br />
rɛy cucädiɛn, <br />
29cuɛ jiɔam ka̱p cuɔ̱ŋ, <br />
kä cu muaŋ baar cu biɛt. <br />
30Kä cu lo̱ckiɛn tɛɛth mëë ci <br />
jiɔam kɛnɛ muaŋ biɛt, <br />
kä cu Kuoth kɛ nööŋ thok waath <br />
guäth in go̱o̱r kɛn wä thi̱n. <br />
31Akɛ la̱rkɛ Kuoth Nhial <br />
tɛ̈th lɔaac kɛ kui̱ nho̱kädɛ <br />
min thil pek, <br />
kɛnɛ kui̱ lätnikɛ tin ga̱ykɛ <br />
naath kɛ kui̱ nath. <br />
32Akɛ liakɛ jɛ rɛy dolä nath, <br />
kä a jɛ puanykɛ rɛy matdä <br />
nɛɛni tin di̱t. <br />
33Kä jɛn Kuoth Nhial la locɛ <br />
kiɛr ɛla dɔr, <br />
kä la locɛ wäŋ pi̱i̱ni piny <br />
mi ci ba̱k, <br />
34kä locɛ mun ciɛkä bɛɛl <br />
kä mun milɛkä mi luɔ̱t, <br />
kɛ kui̱ nyuɔɔni nɛɛni <br />
tin cieŋ thi̱n. <br />
35Kä duundɛ ɣöö la locɛ där dɔaar <br />
mi luɔ̱t pul pi̱i̱ni, <br />
kä jakɛ mun mi kööt <br />
kä waŋ pi̱i̱ni. <br />
36Kä ɛn wani cuɛ nɛy tin näk <br />
buɔthkɛ naŋ thi̱n, <br />
kä cukɛ wec mi bikɛ <br />
cieŋ thi̱n la̱t. <br />
37Cukɛ ka̱a̱k pith kä cukɛ ka̱a̱k wal <br />
kɛ kui̱ kɔaŋ pith, <br />
kä cukɛ dɛy ti ŋuan kuir. <br />
38Kɛ puɔ̱th Kuɔth Nhial cukɛ <br />
rɔ̱ rep ɛlɔ̱ŋ, <br />
kä /ci ɣɔ̱ɔ̱kiɛn bi met kuɛ̈ɛ̈. <br />
39Kä mi ci pekdiɛn kuɛ̈ɛ̈ <br />
ɛ cikɛ tuil, <br />
kɛ kui̱ yaakä kɛnɛ rik <br />
kɛ jiath lɔaac, <br />
40la Kuoth kɛ la ɣɔɔr kä nɛy <br />
tin yɔaŋkɛ kɛ, <br />
lakɛ a jakɛ kä yi̱c rɛy dɔaar <br />
mi luɔ̱t mi thil duɔ̱ɔ̱p. <br />
41Duundɛ ɣöö, la kämɛ can raar <br />
kä nɛy tin yakɛ kɛ, <br />
kä la jakɛ dho̱rkiɛn kä <br />
rëpkɛ rɔ̱ ce̱tnikɛ det. <br />
42Kä mi ci ji̱ cuŋni nɔmɔ nɛn la <br />
lo̱ckiɛn cua̱ tɛ̈th, <br />
duundɛ ɣöö la ji̱ nyuɔɔni <br />
diaal cua̱ bit. <br />
43Kä ɛ nɛy diaal tin pɛl tiɛtkɛ <br />
ŋɔak ti̱ti̱, <br />
kä carɛ nhök Kuɔth Nhial <br />
in thil pek. <br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
