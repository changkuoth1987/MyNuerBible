<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
16 <br />
Ɛ-pa-rim kɛnɛ Ma-na-thɛ in te kui̱c konyä ca̱ŋ <br />
1Täämɛ cu guɔk muɔ̱ɔ̱n rööl in yiɛɛth rɔ kɛ gaat Jo-thɛp jiɛn ni kä Jɔr-dɛn, gekä Jɛ-ri-ko wä amäni gua̱a̱th mi cɔal i̱ löli Jɛ-ri-ko kä käny cäŋ kä cuɛ jɛ lɔath ni kui̱c in wee ni däär dɔaar in jiɛɛy rɔ ni kä Jɛ-ri-ko wëë yiath ni rɛɛk päämni in cɔal i̱ Beth-ɛl. 2Kä cuɛ jɛ nyɔk kɛ käni ni kä Beth-ɛl cuɛ wä ni Luudh, kä cuɛ räth amäni ke̱y rööl ji̱ A-rɛk kä Ä-ta-roth, 3kä cuɛ luɔ̱ŋ piny wäkädɛ konyä ca̱ŋ wä amäni rɛy rööl ji̱ Yap-let, wëë yiath ni Beth-o-ron in te piny, kä cuɛ wä ni Gɛ-dhɛr kä cu ke̱k këthdɛ rɔ wä pi̱em ni Bar in Bo̱r in te kam wi̱i̱ni. <br />
4Kä cu nɛmɛ a jɛn pëk ëë cu rɔ yiɛth kɛ gaat Jo-thɛp ni Ɛ-pa-rim kɛnɛ kui̱c Ma-na-thɛ in te kä kony cäŋ. <br />
Key rööl gan Ɛ-pa-rim <br />
5Nɛmɛ cua jɛn key rööl in yiɛɛth rɔ kɛ thuk duëli gan Ɛ-pa-rim kä cuɛ rɔ lɔth ni kä A-tɛ-roth-a-dar kä käny cäŋ wä ni Beth-o-ron in te nhial. 6Kä cuɛ rɔ nyɔk kɛ jiɛn ni Bar in Bo̱r in te kam wi̱i̱ni, cuɛ wä ni Mik-mɛ-thath kui̱c in lot ni kayŋuääk kä cuɛ rɔ nyɔk kɛ tot lotdä känyä ca̱ŋ kä cuɛ jac ni Tää-nath-ci-lo kä cuɛ räth nhiam kä Ya-no-a. 7Kä cuɛ jiɛn kä Ya-no-a cuɛ jɛ yiath kä Ä-ta-roth, kɛnɛ Naara, kä cuɛ rɔ ben thi̱ŋ nikɛ Jɛ-ri-ko, kä palɛ ni Jɔr-dɛn. 8Kui̱c in lot ni kony cäŋ cu key jiɛn ni kä Ta-pu-a cuɛ rɔ wä yal ni waaŋ mi cɔal i̱ Kana kä cu kethnikɛ rɔ̱ wä pi̱em ni Bar in Bo̱r in te kam wi̱i̱ni. Nɛmɛ ɛ jɛn pëk ëë yiɛɛth rɔ kɛ gaat Ɛ-pa-rim nikɛ pëk gɔalikiɛn. 9Matdiɛn diaal kɛɛl amäni rɛ̈k kɛ dho̱rkiɛn kɛɛl tëë ca kuany göl kɛ kui̱ gan Ɛ-pa-rim, kɛn rɛ̈k tɔ̱tɔ̱ tekɛ rɛy rööl ëë yiɛɛth rɔ kɛ gaat Ma-na-thɛ. 10Duundɛ ɣöö /kenkɛ ji̱ Kɛ-naan tëë ciaŋkɛ ni Gɛ-dhɛr tuk kä cu ji̱ Kɛ-naan cu cieŋ rɛy ji̱ Ɛ-pa-rim amäni cäŋ ɛ wa̱lɛ mi, kä cukɛ ciɛŋ ala kuaanykiɛn. <br />
<br />
<h3><a href="jos chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
</body>
</html>
