<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
9 <br />
Luɔc I-yob <br />
1Kä cu I-yob jɛ loc i̱, <br />
2“Ɣän ŋa̱cä jɛ ɛn ɣöö <br />
ɛ thuɔ̱k pa̱ny. <br />
Kä dëë raan cuɔ̱ŋ jek i̱di <br />
nhiam Kuɔth? <br />
3Kä mi ci raan wee latdɛ <br />
tɛɛr kɛ jɛ, <br />
/ci raan kɛl dëë luäŋ <br />
kɛ luɔ̱c mi cɛ jɛ thiec <br />
nikä bathdɔɔr. <br />
4Jɛn Kuoth pɛlɛ kä bumɛ, <br />
thilɛ ram mi dëë cuɔ̱ŋ <br />
nhiamdɛ. <br />
5Woocɛ pääm gua̱thnikiɛn <br />
a kui̱c kɛn ɛ, <br />
kä la wulɛ kɛ mi cɛ gaak. <br />
6Kä la lathɛ piny, <br />
la lathɛ jɛ amäni <br />
cuut piɛny. <br />
7La penɛ cäŋ lɛ̈p kɛnɛ ciɛr. <br />
8Ɛ jɛn kärɔa cak nhial ɔ, <br />
kä ɛ jɛn jäl muaŋ yiëër rɔ. <br />
9Kä ɛ jɛn cak ciɛr ɔ kɛnɛ <br />
li̱p pay ciëŋ, <br />
kɛnɛ Kuɛl kɛ ciɛr pi̱thä. <br />
10Cɛ ti di̱t ti ga̱ykɛ naath la̱t, <br />
ti ŋuan ti thil pek. <br />
11Mëë cɛ ben kɛ gëkdä <br />
/ka̱n jɛ nɛn, <br />
mi wëë kɛ /cä jɛ ŋäc. <br />
12Kä mi cɛ duɔ̱ɔ̱r naŋ, <br />
ɛŋa dëë jɛ pën jɛ mɔ? <br />
Kä ɛŋa dëë jɛ jiök ɔ i̱, <br />
‘Ɛŋu lät i̱ mɔ?’ <br />
13“/Ci Kuoth gakdɛ däk jɔk, <br />
la dual lua̱a̱k Ra-ɣab kɛ jɛ. <br />
14Kä ɣän dëë jɛ loc i̱di? <br />
Dëë rieet ti ruac kɛ ɣä <br />
kɛ jɛ jek nikä? <br />
15A cäŋɛ mi thilɛ ɣä duerɛ <br />
/cä jɛ dëë luäŋ <br />
kɛ mi luɔcä jɛ. <br />
Ɣän bä thiec ni jɛ <br />
kɛ pälikä. <br />
16A cäŋɛ mi bä jɛ cɔl <br />
kä bɛ ɣä nhɔk, <br />
/cä jɛ bi ŋäth i̱ cɛ ɣä liŋ. <br />
17Jɛn derɛ dup ni ɣä kɛ thul, <br />
a bɛ moc ni ɣä buɔ̱ɔ̱t <br />
a thil luɔt. <br />
18/Cɛ ɣä bi jak kä ɣöö <br />
jëkä yieykä, <br />
bɛ jak ni rikä kä ŋuan. <br />
19Mi ɛ kui̱ bumä, bum ni jɛn! <br />
Kä mi ɛ kui̱ thukä, ɛŋa mi <br />
bi cuɔ̱ŋ kɛɛl kɛ ɣä? <br />
20Kä cäŋ ta̱a̱ kɛ cuɔ̱ŋ, <br />
bi ruacdä ɣä yiɛn. <br />
A cäŋ thilɛ ɣä bɛ̈ɛ̈l, <br />
bɛ jɛ lar i̱ ta̱a̱ kɛ duer. <br />
21A cäŋɛ ni mi thilɛ ɣä bɛ̈l ɛ, <br />
thilɛ ɣä diɛɛr kɛ rɔ, <br />
ɣän cä tëkdä lo̱k. <br />
22Kɛ ɣöö päär kɛn diaal, <br />
ɛ jɛn cä cu wee, <br />
cɛ ram mi thil bɛ̈l kɛnɛ gua̱n <br />
dueeri däk kɛɛl. <br />
23Mɔ ci ram mi thil dueer rɔ <br />
pär kɛ lia̱a̱ ɔ, <br />
la dɔl Kuoth jɛ. <br />
24Mi te ɣɔw tetdä raam mi gua̱n <br />
dueeri, <br />
la bathɛ kua̱r luɔ̱ɔ̱kni. <br />
Kä mi /ci jɛ lät Kuoth, <br />
ɛŋa ku jɛ lɛ la̱t ɔ? <br />
25“Kä ni̱nkä pɛ̈thni kɛn <br />
kä ram mi wur, <br />
la kɛ cua̱ thuk a thil gɔɔy. <br />
26La kɛ cua̱ wä ce̱tnikɛ <br />
bi̱lɛ gutdä, <br />
wäkɛ kɛ pɛ̈th ce̱tkɛ cuɔɔr <br />
mi ban ley. <br />
27Kä mi cä wee i̱, <br />
‘Pa̱lä riɛkdä ruëëc, <br />
a bä timdä päl, <br />
kɛ ɣöö bä to̱k dɔl.’ <br />
28La reepɛ ni dualä kɛ rikä, <br />
kɛ ɣöö ŋa̱cä jɛ ɛn ɣöö <br />
/ci Kuoth ɣä bi päl baaŋ. <br />
29Kä min ca ɣä ku thuŋ jek duer, <br />
ɛŋu bi lɛ kueer kɛ ɣä mɔ? <br />
30A cäŋ cä rɔ puɔk nikɛ thabuuny <br />
kä cä tetkä lak ɛlɔ̱ŋ, <br />
31ŋotdɛ derɛ ɣä yuɔr rɛy <br />
puɔ̱l jiäkni, <br />
ni bieynikä dëë ɣä cany. <br />
32Kä jɛn /ciɛ raan mi ce̱tkɛ ɣä <br />
a dëë ruacdɛ ku lɛ loc, <br />
kiɛ dëë kɔ kulɛ luk kɔnɛ jɛ. <br />
33Kä thilɛ ram mi bi ben kamda, <br />
mi dëë kɔn da̱ŋ rɛw luk. <br />
34A jɛ wooc kɛɛtdɛ kä ɣä, <br />
kä a jɛ /ci ɣä lɛ jak <br />
kä dual. <br />
35Bä ku lɛ ruac kɛ jɛ <br />
a thil dual, <br />
kɛ ɣöö ŋa̱cä ta̱a̱dä. <br />
<h3><a href="job chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
