<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
34 <br />
1Kä cu Ɛ-liɣu wee i̱, <br />
2“Liɛŋɛ rieetkä, yɛn nɛy tin pɛl, <br />
liɛŋɛ ɣä yɛn nɛy <br />
tin ŋa̱ckɛ ŋɔak. <br />
3Kä ji̱th metdɛ ruac <br />
ce̱tkɛ min la lɛp mi̱eth bil. <br />
4Kɔn ka̱nɛ ni min la cuɔ̱ɔ̱ŋ, <br />
kä ɣɔ̱a̱nɛ mi gɔaa <br />
kɛ jek rɛydan. <br />
5Kɛ ɣöö ci I-yob wee i̱, <br />
‘Ɣän thil ɣä duer <br />
kä ci Kuoth cuɔ̱ɔ̱ŋdä bath, <br />
6nikɛ cuŋkä cɛ ɣä cɔli gua̱n kacä, <br />
kä cɛ ɣä moc buɔ̱t mi ci <br />
bi gɔaa cäŋni mi thilɛ <br />
ɣä duerɛ.’ <br />
7Kä ɛŋa mi bi ce̱tkɛ I-yob, <br />
mi maath ni kac ce̱tkɛ pi̱w ɛ, <br />
8mi nhɔk ni nɛy ti la̱a̱t <br />
jiäkni mi, <br />
kä jäl kɛɛl kɛ ji̱ dueeri? <br />
9Kɛ ɣöö cɛ wee i̱, ‘Thilɛ mi dëë <br />
raan ɛ jek mi cɛ lɔc Kuɔth <br />
jak kä tɛth.’ <br />
10“Kɛ kui̱ ɛmɔ liɛŋɛ ɣä lö nɛy <br />
tin ŋa̱ckɛ ŋɔak, <br />
a jɛ nɔ̱a̱n kɛ Kuoth in leny <br />
buɔ̱mdɛ ti diaal, <br />
ɛn ɣöö derɛ dueer la̱t. <br />
11Kä lätdɛ raan kä duɔ̱ɔ̱r <br />
kɛ min cɛ la̱t, <br />
la lätdɛ raan kä mi <br />
ce̱tkɛ lätkɛ. <br />
12Kɛ thuɔ̱k /ci Kuoth in leny <br />
buɔ̱mdɛ ti diaal duer dëë <br />
la̱t a bɛ cuɔ̱ɔ̱ŋ päl. <br />
13Kä ɛŋa mi ci jɛ ka̱m wi̱c muɔ̱ɔ̱n, <br />
kä ɛŋa mi ci jɛ ka̱m ɣɔw <br />
kɛɛliw? <br />
14Kä mi cɛ yiëëdɛ luɔc jɔk, <br />
mi cɛ yiëë teekä luɔ̱c rɔ, <br />
15dëë ti diaal li̱w kɛɛl, <br />
a dëë raan loc ni tuääk. <br />
16“Kä mi ŋäci ŋɔak liŋ nɛmɛ, <br />
liŋ mi bä latdɛ. <br />
17Dëë ram mi lo̱k thuɔ̱k ruëc? <br />
Kä deri ram mi lat cuŋ <br />
kä bum lat jɔ̱ɔ̱r, <br />
18mi jio̱k kuäär ji̱ i̱, <br />
‘Ram mi jiääk,’ <br />
kä jio̱kɛ rueec i̱, <br />
‘Gua̱n dueeri,’ <br />
19ɛn ram mi /ci nhök nyuth bööth, <br />
a /cɛ ram mi riäŋ nhɔk <br />
kä can, <br />
kɛ ɣöö kɛn diaal lät kɛ jɛn? <br />
20La li̱w kɛn nɛy tɔ̱tɔ̱ ɛ mony, <br />
kä kɛ wäärdäär la yɔ̱kɛ naath <br />
kä bikɛ cu riaw, <br />
kä la nɛy tin buɔ̱m buɔ̱ɔ̱m <br />
rɔ̱ cua̱ päär kɛ lia̱a̱. <br />
21“Kä jɛn guicɛ duɔ̱p nɛɛni diaal, <br />
kä tiitdɛ lätkiɛn diaal. <br />
22Kä thilɛ gua̱a̱th mi col <br />
mi dee nɛy tin la̱a̱t jiäkni <br />
rɔ̱ tɛ̱̈ɛ̱̈ thi̱n. <br />
23Kä thilɛ gua̱a̱th mi ci Kuoth <br />
jɛ rialikä, <br />
kɛ ɣöö bɛ naath wä luk kɛ jɛ. <br />
24Kä wocɛ nɛy tin buɔ̱m buɔ̱ɔ̱m <br />
a thil thiec, <br />
kä bɛ nɛy ti kɔ̱ŋ la̱th <br />
gua̱thnikiɛn. <br />
25Kɛ ɣöö ŋäcɛ lätkiɛn, <br />
cuɛ kɛ woc kɛ wäär, <br />
kä cukɛ duɔ̱p. <br />
26Kä cuɛ kɛ tɔ̱ŋ kɛ kui̱ <br />
jiäknikiɛn, <br />
nhiam nɛɛni diaal, <br />
27kɛ ɣöö ca rɔ̱ ri̱t kɔɔrɛ <br />
kä /ca duɔ̱pkɛ guur. <br />
28Kä cukɛ can jak kä <br />
wiee nhiam Kuɔth, <br />
kä cuɛ jɔwdiɛn <br />
liŋ görkɛ luäk. <br />
29Kä mi tëë bitdä, <br />
ɛŋa dëë jɛ bɛl ɔ? <br />
Kä mi cɛ rɔ tɛ̱̈ɛ̱̈, <br />
ɛŋa dëë jɛ nɛn ɔ? <br />
Ɛ dëë jɛ ku nɛn dör kiɛ raan. <br />
30Kä ci nɛy ti jiäk bi ŋot <br />
kɛ ruec, <br />
a cäŋɛ ni nɛy tin la <br />
pɛlkɛ naath. <br />
31“Kä tëë kɛ ram mi ci Kuoth kɔŋ <br />
jiök i̱, <br />
‘Ɣän ta̱a̱ kɛ duer, <br />
kä /cä mi jiääk bi nyɔk <br />
kɛ lätni, <br />
32nyuth ni ɣä min /ka̱n nɛn, <br />
kä mi cä duer, /cä jɛ bi <br />
nyɔk kɛ lätni’? <br />
33Kä dëë Kuoth ji̱ lät kä min <br />
go̱o̱ri kä ci ruacdɛ lo̱k? <br />
Ɛ ji̱n bi jɛ lar ɔ, /ciɛ ɣän, <br />
kɛ kui̱ ɛmɔ lat min ŋäci. <br />
34Kä bi nɛy tin ŋa̱ckɛ ŋɔak <br />
mat kɛ ɣä, <br />
kä bi nɛy tin pɛl wee i̱, <br />
35‘I-yob cɛ ruac a kui̱cɛ ŋu, <br />
ɛ jɛn thilɛ ruacdɛ luɔt ɔ.’ <br />
36Kä guic ruac I-yob amäni <br />
thuɔ̱kdɛ, <br />
ruacdɛ ce̱tdɛ nikɛ ruac <br />
nɛɛni ti ji̱ dueeri. <br />
37Kɛ ɣöö cɛ rep ni dueerkɛ <br />
kɛ nyuɔn, <br />
kä patdɛ tetkɛ rɛydan, <br />
kä lätdɛ Kuoth laat ti jiäk.” <br />
<h3><a href="job chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
