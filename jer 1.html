<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
1 <br />
1Ɛn bok ɛmɛ latdɛ ni tëë ci Yir-mɛ-yaa gat Ɣil-ki-yaa, ram kɛl kä bööth palä mëë te kä Ä-na-thoth ro̱o̱l Ben-ya-min kɛ la̱t. 2Kä cu ruac Kuɔth ben kä jɛ kɛ wäl diɔ̱k runi ruëc Yo-ci-yaa gat A-mon kuäär Juda. 3Cu mäni ni̱n ruëc Yɛ-ɣo-ya-kim gat Yo-ci-yaa kuäär Juda, amäni thuɔ̱k wäl kɛl runi ruëc Dhid-ki-yaa gat Yo-ci-yaa mëë ca ji̱ Jɛ-ru-tha-lɛm ku thuŋ naŋ ala pɛ̈ɛ̈c kɛ dhieec päthni. <br />
Ciöt Kuɔth kɛ Yir-mɛ-yaa <br />
4Täämɛ cu ruac Kuɔth Nhial ben kä ɣä wëë i̱, <br />
5“Ni mëë /ka̱n ji̱ ni cak jic <br />
muɔɔr ɣän cä ji̱ mɛk, <br />
kä ni mëë /ka̱n ji̱ ni dap cä ji̱ lɛy, <br />
ɣän cä ji̱ kuany ala gök kä döör.” <br />
6Kä ɣän cua̱ wee i̱, “Aɣ Kuäär ni Kuoth! Ɣän kuecä ruac kä ɛ ɣän ŋuɛ̈t mi tɔt.” 7Kä duundɛ ɣöö cu Kuoth Nhial ɣä jiök i̱, <br />
“/Cu wee i̱, ‘Ɛ ɣän ŋuɛ̈t mi tɔt,’ <br />
kɛ ɣöö bi wä kä nɛy diaal <br />
tin cä ji̱ jäk kä thi̱n, <br />
kä bi tin diaal tin <br />
cä la̱r ji̱ wä lat. <br />
8Kä /cu dual kɛ kɛ, <br />
kɛ ɣöö bä te kɛɛl kɛ ji̱, <br />
kä bä ji̱ gaŋ, <br />
ruac ni ɣän Kuoth Nhial.” <br />
9Ɛ jɛn cu Kuoth tetdɛ la̱th thokdä, kä cuɛ ɣä jiök i̱, <br />
“Nɛnɛ ɣän cä ji̱ ka̱m rieetkä. <br />
10Ɛn walɛ cä ji̱ la̱th wi̱i̱ dööri <br />
kɛnɛ kuääriɛn, <br />
kɛ ɣöö bikɛ yut, kä bikɛ yuɔr piny, <br />
bikɛ däk kä bikɛ woc, <br />
bikɛ tit kä bikɛ pith.” <br />
11Kä cu ruac Kuɔth ben kä ɣä wëë i̱, “Yir-mɛ-yaa ɛŋu mi nɛɛni?” Kä cua̱ jɛ loc i̱, “Nɛ̈ɛ̈nä kaar jiaath nyuɔ̱mä#1:11 nyuɔ̱mä Kɛ thok Ɣi-bɛ-ru cäätdɛ kɛ riet kä ɣöö tiit..” 12Kä cu Kuoth Nhial ɣä jiök i̱, “Ci guic agɔaa, kɛ ɣöö ɣän guɛcä ɣöö bi ruacdä cop guäthdɛ.” 13Kä cu ruac Kuɔth rɔ nyɔk kɛ ben kä ɣä wëë i̱, “Ɛŋu mi guici?” Kä cua̱ jɛ loc i̱, “Nɛ̈ɛ̈nä cuk mi pua̱a̱r, kui̱c caam, mi gäŋ rɔ kɔn kui̱c cuëëc.” <br />
14Kä cu Kuoth ɣä jiök i̱, “Bi da̱k ben kui̱c caam bëë kä nɛy diaal tin cieŋ ɛn muun ɛmɛ. 15Kɛ ɣöö ɣän cɔalä thuk duëli diaal tin te kuäärä kuec caam, ruac ni ɣän Kuoth Nhial. Kä bikɛ ben bi ramɔ kuäärɛ ben yiath piny thuk rɛ̈ɛ̈k Jɛ-ru-tha-lɛm, kä ba pänydɛ go̱l kui̱ni diaal kɛnɛ wi̱i̱ Juda diaal. 16Kä bä kɛ cu luk, kɛ jiäkiɛn diaal kɛ lo̱kdiɛn kɛ ɣä, kɛnɛ wäŋdiɛn kɛ kuth ti jiɛn wal tin kur kä pal kɛn nikɛ. 17Duundɛ ni ɣöö rialni rɔ ikä, kä lätni tin diaal tin cä la̱r ji̱. /Cu dual kɛ kɛ, kiɛ bä ji̱ moc buar nhiamdiɛn. 18Kä ɛn walɛ cä ji̱n Yir-mɛ-yaa jak kä wec mi bum bum, kä cä ji̱ jak kä thi̱r yieethä, kä päny cikä min dɛ̈ɛ̈r kɛ ɣöö bɛ ji̱ gaŋ kɛ ji̱ muɔ̱ɔ̱n ɛmɛ diaal, kɛnɛ kui̱ kua̱ri Juda kɛ ruëëckɛ kɛnɛ bööth palä kɛ ji̱kɛ diaal. 19Kɛn bikɛ nyiëëny kɛ ji̱, duundɛ ɣöö /ca ji̱ bi puɔ̱t, kɛ ɣöö ta̱a̱ kɛɛl kɛ ji̱, ɛn ɣöö bä ji̱ gaŋ ruac ni ɣän Kuoth Nhial.” <br />
<h3><a href="jer chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
