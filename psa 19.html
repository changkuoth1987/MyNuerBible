<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
19 <br />
Gɔɔy Kuɔth Cäkä kɛnɛ ŋuɔ̱t <br />
(Dit Dee-bid) <br />
1Lat pua̱a̱r gɔy Kuɔth, <br />
nhial latdɛ lät tetnikɛ. <br />
2La cäŋ lät cäätni cäŋ in dɔ̱ŋ, <br />
kä la lät wäär ŋäc ŋɔaanidɛ <br />
wäär in dɔ̱ŋ. <br />
3Kä thilɛ ruac kiɛ rieet <br />
ti latkɛ, <br />
kä /ca jɔwdiɛn liŋ. <br />
4Kä ŋotdɛ pal jɔwdiɛn ni <br />
wi̱i̱ muɔ̱ɔ̱n kɛɛliw, <br />
kä räth ruacdiɛn ni rɛy ɣɔaa. <br />
Rɛy puɔ̱ɔ̱rä cɛ cäŋ lät <br />
kä ciëŋ thi̱n, <br />
5la bä cäŋ raar ce̱tkɛ wut <br />
mi bä raar duëëlɛ, <br />
ce̱tdɛ nikɛ wut mi bum bum <br />
mi wur ko̱o̱ŋä kɛ tɛ̈th lɔaac. <br />
6La känyɛ puɔ̱ɔ̱rä kui̱c ɛ mi, <br />
kä bɛ rɔ wiɛn kui̱c in dɔ̱ŋ, <br />
kä thilɛ mi dëë rɔ tɛ̱̈ɛ̱̈ <br />
kɛ lethdɛ. <br />
7Ŋuɔ̱t Kuɔth Nhial gɔwkɛ ɛlɔ̱ŋ, <br />
kɛn la jakɛ tëk kä bum. <br />
Kä luëëk Kuɔth Nhial kɛ thuɔ̱ɔ̱k, <br />
kɛn la jak ram mi <br />
kui̱c duɔ̱ɔ̱r kä pɛl. <br />
8Luëëk Kuɔth Nhial kɛ cuŋ, <br />
kɛn la jakɛ lɔc ran kä gɔaa, <br />
luëëk Kuɔth Nhial puɔthkɛ <br />
kɛn la duɔ̱ɔ̱p a jak ɛ kä buɔy. <br />
9Luth Kuɔth Nhial gɔaaɛ ɛlɔ̱ŋ, <br />
kä bɛ te thi̱n amäni cäŋ kɛl. <br />
Kä luɔ̱ɔ̱k Kuɔth Nhial kɛ cuŋ, <br />
kä kɛn diaal kɛ thuɔ̱ɔ̱k. <br />
10Kä gɔwni kɛn kä da̱a̱p <br />
gɔwni kɛn kä da̱a̱p in lɛy lɛy. <br />
Kä limni kɛn kä tuaar, <br />
limni kɛn kä tuaar in ca dhim. <br />
11Kä kɛ kɛn la luekɛ ja̱ŋdu mɔ, <br />
kä kɛ ti̱etdiɛn jëkɛ duɔ̱ɔ̱r thi̱n. <br />
12Kä ɛŋa dëë duerɛ ŋa̱c ɔ? <br />
Päli ɣä dueerkä tin kuecä. <br />
13Kä gaŋ ɣä kä duer <br />
in luɔtdä ni jɛ, <br />
akɛ /ca ɣä puɔ̱t! <br />
Kä bä cu thil bɛ̈l, <br />
kä bä cu thil ŋu kä duer in di̱i̱t. <br />
14A ruacdä kɛnɛ ca̱r lɔaacdä <br />
la ti gɔw waaŋdu, <br />
lö pämdä kä käändä <br />
ni Kuoth Nhial. <br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
