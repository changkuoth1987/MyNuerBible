<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
51 <br />
Pal raam mi ri̱i̱t dueerikɛ. <br />
(Dit gan Kora) <br />
1A lɔcdu kɔ̱c kɛ ɣä lö Kuoth, <br />
kɛ ɣöö nhökdu thilɛ jɛ pek. <br />
Kä kɛ ɣöö kɔ̱a̱c lɔaacdu <br />
thilɛ jɛ pek, <br />
kä woc dueerkä dueerikä. <br />
2Lak ɣä ɛ puɔth kä jiäkä, <br />
kä woc dueerkä. <br />
3Kɛ ɣöö ɣän ŋa̱cä dueerkä, <br />
ɣän la nɛ̈ɛ̈nä jiäk <br />
ni ciaŋ nhiamdä. <br />
4Ɛ ji̱n kä rɔaadu cä duer duerɔ, <br />
ɣän cä la̱t ni mi <br />
jiääk waaŋdu, <br />
ɛ cuɔ̱ɔ̱ŋdu ɛn ɣöö luki ɣä, <br />
kä cäŋ bi ɣä kuɛth luki ni <br />
cuɔ̱ɔ̱ŋdu pa̱ny. <br />
5Ɣän ta̱a̱kɛ duer ni mëë dapkɛ ɣä <br />
ɛ maar. <br />
Nɛnɛ duerä tëë kɛ ɣä <br />
ni jic maar. <br />
6Ji̱n go̱o̱ri ni thuɔ̱k, <br />
kɛ kui̱ ɛmɔ moc ɣä kɛ pɛl <br />
rɛy lɔaacdä. <br />
7Lak ɣä nikɛ thabuuny <br />
bä ku puath, <br />
lak ɣä, ɛ bä buay <br />
ce̱tnikɛ cak. <br />
8A liɛŋä ni gɔɔy kɛnɛ tɛ̈th lɔaac, <br />
Ɛ cɔ̱wkä tin ci nor <br />
lɔcdiɛn tɛth. <br />
9/Cu dueerkä lɛ nyɔk kɛ guec, <br />
kä woc nyuɔɔnkä diaal. <br />
10Jakni lɔcdä kä puɔth lö Kuoth, <br />
kä läthni yiëë in thuɔ̱k <br />
mi pay tuɔɔk lɔɔcdä. <br />
11Cu ɣä lɛ woc nhiamdu, <br />
kä cu yiëëdu min rɛl <br />
gɔɔydɛ rɔ naŋ kä ɣä. <br />
12Ku ɣä luɔ̱c tɛ̈th lɔaac känädu. <br />
Kä moc ɣä kɛ yiëë luäŋä. <br />
13Inɔ, bä ji̱ dueeri cu <br />
ŋi̱eec kɛ duɔ̱pku, <br />
kä bi ji̱ dueeri luny kä ji̱. <br />
14Kän ɣä kä wuth tiɛm piny <br />
lö Kuoth, <br />
luäk ɣä lö Kuoth känädä, <br />
ɣän bä ji̱ ki̱et dit <br />
kɛ kui̱ gɔɔyädu. <br />
15Lɛp thokdä lö Kuoth Nhial, <br />
ɣän bä ji̱ liak kɛ diit. <br />
16Kɛ ɣöö ji̱n thilɛ <br />
ji̱ nhök kɛ muc. <br />
Kä mi cä wëë thöpä muc <br />
in waŋkɛ, <br />
/ci lɔcdu a tɛth kɛ jɛ. <br />
17Muc in go̱o̱r Kuothɛ <br />
ɛ yiëë mi kɔ̱c, <br />
/ci ram mi ci rɔ ri̱t lɔɔcdɛ <br />
bi lo̱k lö Kuoth. <br />
18Ku mi gɔaa lät kä Dha-yɔn <br />
kɛ nhök lɔaacdu, <br />
nyɔk päny Jɛ-ru-tha-lɛm <br />
kɛ ta̱th, <br />
19bi lɔcdu cu tɛɛth <br />
kɛ muc tin gɔw, <br />
muc tin waŋkɛ kɛɛliw, <br />
kä ba thääk thöp wi̱i̱ yi̱kädu. <br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
