<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
7 <br />
Lär I-ca-yaa Kuäär ni A-ɣadh ruac <br />
1Kɛ ni̱n tëë ruec ni A-ɣadh gat Yo-tham gat Ö-dhi-ya kuäär Juda, cu Rɛ-dhin kuäär Thi-ri-ya kɛnɛ Pɛ-kɛ̈ gat Rɛ-mɛ̈l-yaa kuäär I-thɛ-rɛl Jɛ-ru-tha-lɛm ka̱p ko̱r, duundɛ ɣöö /kenkɛ jɛ ka̱n. 2Kä mëë ca jɛ la̱r ji̱ dhɔaar Dee-bid i̱, “Ci ji̱ Thi-ri-ya rɔ̱ mat kɛ ji̱ Ɛ-pa-rim,” cuɛ lɔc kua̱r Juda kɛnɛ nɛɛkɛ lath ce̱tnikɛ min la jiɛn a yɔ̱a̱kɛ ɛ jiɔam. <br />
3Kä cu Kuoth Nhial I-ca-yaa jiök i̱, “Wër yɛnɛ gatdu ni Cɛ-ar-ya-cub#7:3 Cɛ-ar-ya-cub Kɛ thok Ɣi-bɛ-ru lotdɛ ni ɣöö bi ti tɔt luny jɔk. bia wä röm kɛ A-ɣadh peek waŋ Puɔ̱ɔ̱l in te nhial, dup in di̱i̱t guäth in la naath ɛ läk thi̱n kɛ bieyni. 4Wër jio̱k ni jɛ i̱, ‘Tit rɔ, kä päli rɔ piny, kä /cu dual, kä a lɔcdu /ci bath kɛ tol maac jiɛn da̱ŋ rɛw ti̱ti̱, gak Rɛ-dhin kɛnɛ ji̱ Thi-ri-ya kɛ gat Rɛ-mɛ̈l-yaa. 5Ci ji̱ Thi-ri-ya kɛɛl kɛ ji̱ Ɛ-pa-rim kɛ gat Rɛ-mɛ̈l-yaa ji̱ ca̱p mi jiääk, wä kɛ i̱, 6“Wanɛ Juda mak, wanɛ jɛ dääk kä rɔ̱, banɛ gat Tab-el wä jak kä kuäärɛ.” 7Duundɛ ɣöö cu Kuäär ni Kuoth wee i̱, <br />
“/Cɛ bi tuɔɔk ɛn nɔmɔ, <br />
a /cɛ bi met ben. <br />
8Kɛ ɣöö bum ni Da-math-kɛth <br />
ɛ jɛn wec Thi-ri-ya min di̱i̱t, <br />
kä buɔ̱m Da-math-kɛth ɛ Rɛ-dhin. <br />
(Rɛy runi ti jiɛn bäkɛl wi̱cdɛ <br />
dhieec ba Ɛ-pa-rim däk a <br />
/cɛ bi la do̱r.) <br />
9Kä wec Ɛ-pa-rim in di̱i̱t <br />
ɛ Tha-mɛ-ria, <br />
kä buɔ̱m Tha-mɛ-ria ɛ gat <br />
Rɛ-mɛ̈l-yaa. <br />
Mi /ci yɛn bi buɔ̱m ŋäthädun, <br />
kɛ thuɔ̱k /ci yɛn <br />
bi lɛ met buɔ̱m.” <br />
Nyuuth kɛ kui̱ I-manu-el <br />
10Kä cu Kuoth Nhial rɔ nyɔk kɛ ruac kɛ A-ɣadh wëë i̱, 11“Thiec nyuuth Kuɔth Nhial ni Kuothdu, mi dëë ben ni pinyi te jɔɔk thi̱ni kiɛ ni nhial ni puɔ̱ɔ̱rä mi na̱ni.” 12Duundɛ ɣöö cu A-ɣadh wee i̱, “Ɣän /cä bi thiec, /cä Kuoth Nhial bi la̱th rɛy ɣɔ̱ɔ̱nä.” 13Kä cu I-ca-yaa wee i̱, “Kuɛ liŋ lö dhɔr Dee-bid! Jɛn ɛ mi tɔt ɛn ɣöö cuuc yɛn naath, mɔ cuuc yɛn Kuothdä mɔ bä? 14Kɛ kui̱c ɛmɔ Kuäär ni Kuoth puɔ̱nydɛ bɛ yɛ moc kɛ nyuuth. Nɛ̈nɛ jɛ, nyal bɛ ruët kä bɛ dap kɛ gat mi dho̱o̱l, kä bɛ ciötdɛ cɔli I-manu-el#7:14 I-manu-el Lotdɛ ni ɣöö Kuoth akɛ kɔn kɛɛl.. 15Kä kɛ gua̱a̱th in bɛ lo̱k mi jiääk ɛ bɛ mɛk ni mi gɔaa, bi naath cam ni yat liɛth kɛnɛ tuaar. 16Kä min ŋot gat kɛ mi /kenɛ mi jiääk ni lo̱k a bɛ mɛk ni min la cuɔ̱ɔ̱ŋ, bi mun kua̱ri da̱ŋ rɛw tin dual kɛ kɛ da̱k. 17Bi Kuoth Nhial ji̱ yɛnɛ nɛɛku kɛ dhɔr guur nöŋ ni̱n ti bɛ̈c bɛ̈ɛ̈c ti /ken met ben ti bɛc ni kɛn kä cäŋ ëë kac kɛ I-thɛ-rɛl raar kä Juda, bɛ Kuäär A-thi-ri-ya nööŋ.” <br />
18Ɛn cäŋ ɛmɔ bi Kuoth Nhial tha̱pa̱a̱r koth mi la nyuuth kɛ ɣöö bi ji̱ I-jëp ben ce̱tnikɛ luaŋ ti bëë guäth mi nɔ̱a̱n jɔk kiɛɛr, kä bi ji̱ A-thi-ri-ya ben ce̱tnikɛ tuaar muundiɛn. 19Bikɛ ben cieŋ rɛy puɔ̱li kɛnɛ kɔ̱a̱k päämni kɛ buɔ̱t buɔ̱ɔ̱tni diaal kɛ tɔ̱a̱ri diaal. <br />
20Ɛn cäŋ ɛmɔ bi Kuäär ni Kuoth reet mi kɔkɛ kui̱c kiɛɛr Yu-pɛ-ree-tidh mi mɔ kuäär A-thi-ri-ya ka̱n, kä bɛ mutni mi̱em wuɔ̱thni kɛnɛ mi̱em pua̱a̱ny kɛ miem ti̱knikun. <br />
21Ɛn cäŋ ɛmɔ bi raan päl ni nac ɛ tëk kɛnɛ dët da̱ŋ rɛw, 22kä kɛ ŋuan caakiɛn, bɛ cam ni liɛɛth. Kä nɛy diaal tin ci duɔth muun, bikɛ cam ni liɛɛth kɛnɛ tuaar. <br />
23Ɛn cäŋ ɛmɔ gua̱th tin la tekɛ buɔ̱cni ti bathdɔɔr kä la kɔkɛ kɛ yio̱w ti bathdɔɔr, bi te ni kuiy thi̱n kɛnɛ thil. 24Bi naath wä thi̱n kɛ bääri kɛ ka̱k leeyni, kɛ ɣöö ɛn mun kɛɛliw te ni kuiy kɛnɛ thil thi̱n. 25Kä pääm diaal tin la piɛthkɛ, thilɛ ram mi bi wä thi̱n kɛ ɣöö bi te ni thil kɛnɛ kuiy thi̱n. Duundɛ ɣöö ba gua̱a̱th la̱k ɣɔ̱ɔ̱k kɛnɛ dët. <br />
<h3><a href="isa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
