<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
35 <br />
Luny lueekä kä Dha-yɔn <br />
1Bi därdɔaar kɛnɛ mun in kööt <br />
lo̱ckiɛn tɛɛth, <br />
bi dɔr rɛ̈w lɔcdɛ tɛɛth, <br />
kä bi juaackɛ gaakni kuir, <br />
ce̱tnikɛ gaakni waŋrial, <br />
2bikɛ kuer ɛlɔ̱ŋ. <br />
Kä bi lo̱ckiɛn tɛɛth <br />
bikɛ ki̱et. <br />
Kä ba Lɛ-ba-nɔn ka̱m liakdɛ, <br />
amäni liak Kar-mɛl kɛnɛ Ca-ron. <br />
Kɛn bikɛ buay Kuɔth Nhial nɛn, <br />
ɛn buɔ̱m Kuɔthda. <br />
3Bum tet raam mi kɔ̱c, <br />
kä luäk ram mi kɔ̱c mua̱a̱lkɛ. <br />
4Kä jio̱kni nɛy tin dual <br />
lo̱ckiɛn i̱, <br />
“Buɔ̱mɛ, kä /cuarɛ dual! <br />
Kä nɛnɛ, Kuothdun bɛ ben, <br />
jɛn bɛ ben kɛ cut, <br />
bɛ ben bɛ ji̱ tɛ̈run duäc. <br />
Bɛ ben bɛ yɛ ben kän.” <br />
5Inɔ bi wäŋ ciööri lɛ̈p, <br />
kä bi ji̱th mi̱eŋni liɛŋ. <br />
6Kä bi ŋɔl rɔ yuɔ̱ɔ̱r ce̱tnikɛ kɛ̈w, <br />
kä bi ram mi gi̱i̱k <br />
ki̱et kɛ tɛ̈th lɔaac. <br />
Kä bi pi̱w ben därdɔaar, <br />
bi wäŋ pi̱i̱ni lo̱o̱ny <br />
rɛy däärdɔaar rɛ̈w. <br />
7Kä bi därdɔaar a pul pi̱i̱ni, <br />
kä bi mun in kööt <br />
a lil pi̱i̱ni, <br />
kä bi gua̱th ciɛŋä guɔɔri a dhiac, <br />
bi do̱ny ni guɔ̱t kɛnɛ <br />
juaac thi̱n. <br />
8Kä bi duɔ̱p tin di̱t te thi̱n, <br />
kä bakɛ cɔli Duɔ̱p tin Gɔw, <br />
kä /ci nɛy tin jiäk bi ja̱l kɛ jɛ, <br />
/ci ji̱ dueeri bi rët kɛ jɛ. <br />
Bi ja̱l ni nɛɛ Kuɔth kɛ jɛ, <br />
kä /ci dɔ̱a̱a̱r bi ja̱l kɛ jɛ. <br />
9Kä bɛ thil lony mi te thi̱n, <br />
kä thilɛ mi̱eeth leeyni, <br />
tin kɔ̱ŋ ti bi ben thi̱n. <br />
Thilɛ mi ba jek ɛn wi̱ni kä kɛ, <br />
duundɛ ɣöö bi ja̱l ni <br />
nɛy tin ca luɛl thi̱n. <br />
10Kä bi nɛɛ Kuɔth Nhial tin <br />
cɛ luɛl luny jɔk, <br />
bikɛ ben kä Dha-yɔn <br />
ɛ kɛ̈tkɛ diit, <br />
bikɛ tekɛ tɛ̈th lɔaac mi thil pek, <br />
bikɛ tekɛ tɛ̈th lɔaac <br />
kɛnɛ gɔɔy lɔaac, <br />
bi jiath lɔaac kɛnɛ lul <br />
rɔ̱ bar kä kɛ. <br />
<h3><a href="isa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
