<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
5 <br />
1Liɛŋɛ nɛmɛ, yɛn bööth palä Kuɔth, <br />
ka̱mɛ jɛ tiit agɔaa yɛn <br />
ji̱ dhɔaar I-thɛ-rɛl, <br />
kä pa̱lɛ ji̱thkun piny yɛn kua̱r, <br />
kɛ ɣöö ba yɛ luk, <br />
ce̱t yɛn nikɛ dhuur kä Midh-pa, <br />
kɛnɛ cambak mi ca yuɔr <br />
wi̱i̱ pa̱a̱m Ta-bor. <br />
2Kä cia nhɔk ni luuri Ci-tim, <br />
duundɛ ni ɣöö bäkɛ duäc <br />
kɛn diaal. <br />
3Ɣän ŋa̱cä Ɛ-pa-rim, <br />
kä /ci I-thɛ-rɛl rɔ dee <br />
tɛ̱̈ɛ̱̈ kɛ ɣä, <br />
kä yɛn ji̱ Ɛ-pa-rim cia leer la̱t, <br />
cɛ wi̱c I-thɛ-rɛl nyon bä. <br />
4Kä /ci ciɛŋkiɛn kɛ dee nhök ɣöö <br />
dee kɛ rɔ riet Kuothdiɛn, <br />
te ni leer rɛydiɛn. <br />
A /ca Kuoth kui̱c ɛ kɛn. <br />
Luek Ɣocä kɛ kui̱ palä kuthni guäyni <br />
5A /ca ji̱ I-thɛ-rɛl cu gɔany <br />
ɛ liakdiɛn. <br />
Ci ji̱ Ɛ-pa-rim cu riɛk <br />
kɛ dueerkiɛn, <br />
a cu ji̱ Juda cu duer <br />
kɛɛl kɛ kɛ. <br />
6Cäŋ wäkɛ wä jiɛɛn kɛ detkiɛn <br />
nikɛ ɣɔ̱ɔ̱kiɛn i̱ waa Kuoth <br />
Nhial go̱r, <br />
/ci kɛn ɛ bi jëk, <br />
kɛ ɣöö cɛ jiɛɛn rɛydiɛn. <br />
7Kɛ nɛy ti thil ŋa̱th <br />
kɛ Kuoth Nhial, <br />
kɛ ɣöö cikɛ dap ni gaat läkä. <br />
Niɛ täämɛ bi tëth path <br />
ti̱mädiɛn kɛ däk kɛɛl <br />
kɛ ka̱a̱kiɛn. <br />
Ko̱r kam Juda kɛnɛ I-thɛ-rɛl <br />
8Kuɔth ɛ kaaŋ köör kä Giba, <br />
kɛnɛ Rama. <br />
Kökɛ ko̱r kä Beth-a-wɛn, <br />
kä wër köör ji̱n Ben-ya-min! <br />
9Ɛ-pa-rim ba däk cäŋ duäcä rɛy <br />
gan I-thɛ-rɛl latdä thuɔ̱k. <br />
10Ci bööth Juda ce̱tnikɛ nɛy <br />
ti wuɔckɛ ti̱i̱tni piɛny, <br />
akɛ kɛn nɛy tin bä ŋɛ̈ɛ̈nydä <br />
ku wuɔc wi̱i̱diɛn ce̱tkɛ pi̱. <br />
11Ca Ɛ-pa-rim joc kɛ luk, <br />
kɛ ɣöö nhɔkɛ ni guur guäyni. <br />
12Kɛ kui̱ ɛmɔ bä ce̱tnikɛ ŋiɛc <br />
kɛ Ɛ-pa-rim, <br />
kä bä ce̱tnikɛ tor dhɔɔr Juda. <br />
13Kä cäŋ ëë ci Ɛ-pa-rim jueydɛ <br />
ŋa̱c kä ci Juda buɔ̱tdɛ nɛn, <br />
ci Ɛ-pa-rim wi̱cdɛ luɔc kä <br />
A-thi-ri-ya jäkɛ kuäär <br />
in diit kä raan go̱rɛ luäk. <br />
Ɛ ni ɣöö /cɛ buɔ̱tdu kiɛ jueydu <br />
dee jak kä gɔaa. <br />
14Kä bä cu ce̱tkɛ lony kɛ Ɛ-pa-rim, <br />
kä bä ce̱tkɛ ruath luɔny <br />
kɛ dhɔr Juda. <br />
Bäkɛ rɛt kä bäkɛ naŋ dɔɔr, <br />
a thilɛ mi bikɛ kän. <br />
15Bä cu loc ni gua̱a̱thdä, <br />
amäni mi ci kɛn <br />
dueerkiɛn ŋa̱c, <br />
kä go̱o̱r kɛn ɣä, kɛ bɛ̈cdiɛn. <br />
<h3><a href="hos chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
