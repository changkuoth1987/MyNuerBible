<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
53 <br />
1Kä cu naath ɛ loc i̱, <br />
“Ɛŋa mi bi min canɛ liŋ ŋäth? <br />
Kä ɛŋa ci Kuoth Nhial <br />
buɔ̱mdɛ nyuɔ̱th ɛ mɔ? <br />
2Kɛ ɣöö ci ja̱ŋdɛ piith nhiamdɛ <br />
ce̱tnikɛ juac, <br />
ce̱tnikɛ piɛth jiaath mi <br />
piɛɛr ko̱o̱tdä, <br />
thilɛ jɛ ta̱a̱ kiɛ gɔɔy <br />
mi dënɛ guic ɛ, <br />
kä thilɛ mi dënɛ bɛc <br />
kä nëndɛ. <br />
3Jɛn nyiɛrkɛ jɛ kä lökɛ jɛ <br />
ɛ nɛy tin kɔ̱ŋ, <br />
ɛ ram mi ruutni cuɔ̱c <br />
kä ɛ gua̱n rikä, <br />
jɛn ɛ ram mi tey nɛy tin kɔ̱ŋ <br />
nhiamdiɛn kɛ jɛ, <br />
lökɛ jɛ kä thilɛ ram mi <br />
caar jɛ i̱, ɛ duɔ̱ɔ̱r. <br />
4“Kɛ thuɔ̱k ruutdɛ cuɔ̱cdan, <br />
kä jɛn kapɛ rikɔn, <br />
kä ŋotdɛ carnɛ jɛ duäcɛ Kuoth, <br />
ci Kuoth jɛ jäk kä piny <br />
kä cɛ jɛ duäc. <br />
5Ca jɛ moc buɔ̱ɔ̱t kɛ kui̱ <br />
dueerikɔn, <br />
ca jɛ riac kɛ kui̱ jiäknikɔn, <br />
duäc in ca ka̱m jɛ cɛ kɔn nöŋ mal, <br />
kɛ buɔ̱ɔ̱tkɛ ca kɔn jak kä gɔw. <br />
6Ce̱t kɔn diaal kɛ det ti ci bath, <br />
canɛ rɔ̱ ri̱t kɛ dupkɔn, <br />
ci Kuoth Nhial dueerkɔn diaal <br />
cu la̱th ni wi̱i̱dɛ. <br />
7“Ca jɛ ciɛŋ ɛ jiäk a cɛ cuuc, <br />
kä ŋotdɛ thilɛ mi cɛ lat, <br />
cua jɛ buɔth ce̱tnikɛ ruath <br />
dɛ̈ɛ̈l mi wa ŋot, <br />
cuɛ biɛt ce̱tnikɛ dɛl <br />
nhiam raam mi ŋuk miemkɛ, <br />
jɛn /kenɛ thokdɛ lɛp. <br />
8Cua jɛ yiɛn kä cua jɛ <br />
kum kɛ lia̱a̱, <br />
kä tëë kɛ ram mi diɛɛr <br />
kä ri̱cnikɛ, <br />
kɛ ɣöö ca jɛ woc muun teekä, <br />
kɛ ca jɛ näk kɛ kui̱ <br />
dueeri nɛɛnikä? <br />
9Kä cua jɛ la̱th kɔ̱k kɛɛl <br />
kɛ nɛy ti jiäk, <br />
kä cua jɛ kony kɛɛl <br />
kɛ ram mi riäŋ riäŋ, <br />
cäŋ ni mëë thilɛ riɛk mi cɛ la̱t, <br />
kä thilɛ kac mi cɛ lat.” <br />
10Kä cu Kuoth Nhial wee i̱, <br />
“Ɛ ca̱rä ɛn ɣöö bɛ cuuc, <br />
kä cɛ jɛ jak kä ɣöö bɛ cuuc, <br />
cäŋ ni mëë cɛ rɔ thöp <br />
ala muc kɛ kui̱ dui̱rä, <br />
jɛn bɛ kuaykɛ nɛn, <br />
bɛ jääny kɛ tëk, <br />
kä jɛn bɛ cärkä tin göörä la̱t. <br />
11Kɛ kɔrɛ bɛ luɔt cucädɛ nɛn, <br />
kä bi lɔcdɛ cu thuɔ̱k, <br />
kɛ ŋäcdɛ kɛ ŋɔak ɛn ja̱ŋdä <br />
min gua̱n cuŋni, <br />
bɛ nɛy ti ŋuan jak kä <br />
ji̱ cuŋni, <br />
jɛn bɛ jiäkiɛn woc. <br />
12Kɛ kui̱c ɛmɔ bäkɛ moc <br />
gua̱a̱th rɛy nɛɛni ti di̱t, <br />
kä bɛ pɛ̈ɛ̈c da̱a̱k kɛnɛ <br />
ram in bum, <br />
kɛ ɣöö cɛ tëkdɛ thöp lia̱a̱, <br />
kä ca jɛ kuɛn kɛɛl <br />
kɛ ji̱ dueeri, <br />
ŋotdɛ cɛ dueer nɛɛni ti ŋuan woc, <br />
kä cɛ pälikä thiec kɛ kui̱ <br />
ji̱ dueeri.” <br />
<h3><a href="isa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
