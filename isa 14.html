<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<p>14</p>
<p>Luny nath jɔk pecä<br />
  1Bi Kuoth Nhial tekɛ kɔ̱a̱c lɔaac kɛ Je-kɔb kä bɛ I-thɛ-rɛl nyɔk kɛ mëk kä bɛ kɛ jäkä muundiɛn. Kä bi jur rɔ̱ ma̱tkɛ, bikɛ cieŋ kɛɛl kɛ dhɔr Je-kɔb. 2Kä bi döör kɛ luɔc muundiɛn, kä bi ji̱ I-thɛ-rɛl kɛ jak kä kuaany, wutni kɛnɛ män muun Kuɔth Nhial. Bikɛ nɛy tëë pɛɛckɛ jak kä pɛ̈ɛ̈c, kä bikɛ nɛy tëë ciaŋkɛ kɛ a jiäk ruac.<br />
  Pɛ̈ɛ̈n kua̱r Bɛ̈-bi-lɔn<br />
  3Kɛ cäŋ in bi Kuoth Nhial yɛ moc kɛ lɔ̱a̱ŋ rɛy riknikun kɛnɛ cuɔ̱cdun kɛ la̱t ëë jiääk ëë ca yɛ jak kä kuaany, 4bi yɛn dit ɛmɛ kɛt ni kuäär Bɛ̈-bi-lɔn wä yɛn i̱,<br />
  “Ci ciaŋ jiääk kua̱r thuɔ̱k,<br />
  ruecdɛ min jiääk cɛ thuɔ̱k!<br />
  5Ci Kuoth Nhial buɔ̱m<br />
  ji̱ jiäkni to̱l,<br />
  ɛn kɛɛt ruëc ruëëcni,<br />
  6min la dua̱ckɛ naath kɛ kɛ̈c<br />
  a thil käp cuɔ̱ŋ,<br />
  min ruackɛ naath kɛ gak<br />
  kɛnɛ ciaŋ jiääk mi<br />
  thil pälikä.<br />
  7Wi̱c muɔ̱ɔ̱n kɛɛliw tëë mal<br />
  kä bitdɛ,<br />
  kɛt kɛn ni diit.<br />
  8A cäŋɛ ni ki̱er kɛnɛ<br />
  luɔ̱ɔ̱r Lɛ-ba-nɔn,<br />
  liakɛ rɔ̱ kɛ ji̱n kuäär<br />
  wäkɛ i̱,<br />
  ‘Ɛn täämɛ ciku loc ni piny,<br />
  cɛ thil ram mi bi<br />
  nɛy lɛ jɔap piny.’<br />
  9Kä ro̱l jɔɔkni pinyi<br />
  cɛ rɔ rialikä<br />
  kɛ ɣöö bɛ ji̱ lor mi wi̱i̱ wä,<br />
  kä bi yiey tëë ci wä ji̱<br />
  lät kä malɛ,<br />
  nɛy diaal tëë la ruëëc<br />
  wi̱i̱ muɔ̱ɔ̱n,<br />
  bi yieykiɛn rɔ̱ jiɛc wi̱i̱ kɔamni<br />
  kuäärädiɛn,<br />
  kɛn nɛy tëë la kua̱r dööri.<br />
  10Bi kɛn diaal ruac kɛ ji̱ wäkɛ i̱,<br />
  ‘Ji̱n bä ci kɔ̱a̱c ce̱tnikɛ kɔ!<br />
  Ci ku ce̱tnikɛ kɔ pa̱ny!’ ”<br />
  11Ca liakdu ni kɛɛliw nööŋ piny<br />
  ni ro̱o̱l jɔɔkni,<br />
  amäni jiööth thuɔmniku,<br />
  te ni lɔa̱a̱t pinydu,<br />
  kä kɔ̱a̱m kɛ kɛn la kuumdu mɔ.<br />
  12Ci kulɛ pɛ̈ɛ̈n i̱di ni puɔ̱ɔ̱rä,<br />
  lö Ciɛr Bakä,<br />
  kä gat Po̱o̱tdä!<br />
  Ca ji̱ yuɔr ni piny,<br />
  ji̱n ram mëë ci<br />
  döör kɔŋ ka̱n!<br />
  13Kä curi ruac kɛ lɔcdu i̱,<br />
  “Ɣän bä wä nhial,<br />
  ɣän bä kɔm kuäärädä la̱th<br />
  ni wi̱i̱ ciɛri Kuɔth,<br />
  ɣän bä nyuur wi̱i̱ kɔam min te<br />
  nhial wi̱i̱ pa̱a̱m dolä,<br />
  min te ni nhial pääm<br />
  Dha-pon.<br />
  14Ɣän bä wä ni nhial pua̱a̱ri,<br />
  ɣän bä rɔ jak kä ce̱tnikɛ<br />
  Kuoth in Di̱t ni Jɛn.”<br />
  15Duundɛ ɣöö ca ji̱ nööŋ piny<br />
  ni ro̱o̱l jɔɔkni,<br />
  ci räth ni piny puɔ̱ɔ̱l.<br />
  16Kä nɛy tin ba ji̱ nɛn<br />
  ba ji̱ guic,<br />
  kä bikɛ thiec wäkɛ i̱,<br />
  “Nɛmɛ ɛ jɛn wut ëë ci wi̱c<br />
  muɔ̱ɔ̱n kɔŋ tar,<br />
  mëë ci kuääri kɔŋ yɔ̱k,<br />
  17mëë ci ɣɔw kɔŋ jak kä<br />
  ce̱tkɛ därdɔaar,<br />
  mëë ci wi̱i̱kɛ kɔŋ däk,<br />
  mëë cu pɛ̈ɛ̈ckɛ pën<br />
  wä cieŋ?”<br />
  18Kua̱r wec muɔ̱ɔ̱n diaal<br />
  cikɛ tɔ̱ɔ̱c kɛ mal,<br />
  ram ɔ ni kɔ̱k kunyädɛ,<br />
  19duundɛ ɣöö ca ji̱ yiäk,<br />
  ca ji̱ yuɔr ɛ na̱n<br />
  kä kɔ̱a̱a̱k kunyädu,<br />
  ce̱tnikɛ kaar mi ca lo̱k,<br />
  ci rɔ kum kɛ nɛy ti ci li̱w,<br />
  nɛy tin ca näk kɛ ko̱r,<br />
  nɛy tin ci wä<br />
  rɛy dööli puɔ̱ɔ̱l,<br />
  ce̱tnikɛ ri̱ŋ nath ti<br />
  dɔanykɛ kɛ ciök.<br />
  20/Ca ji̱ bi kony ce̱tkɛ kɛ,<br />
  kɛ ɣöö ci mundu däk,<br />
  ci nɛɛku näk.<br />
  Ɛ gaat nɛɛni tin ji̱ jiäkni<br />
  /ca lɛ nyɔk kɛ këk!<br />
  21Riali gua̱a̱th mi ba gaatkɛ<br />
  näk thi̱n ikä,<br />
  kɛ kui̱ dueeri gua̱nikiɛn.<br />
  Akɛ /ca mun nyɔk kɛ käni,<br />
  akɛ /ca wi̱c muɔ̱ɔ̱n nyɔk<br />
  kɛ thia̱ŋ kɛ wi̱i̱kiɛn.<br />
  22Kä cu Kuoth Nhial in la Ruey Ɣɔaa wee i̱, “Ɣän bä kɛ̈k Bɛ̈-bi-lɔn woc kɛnɛ nɛy tin ŋot kɛ tëk kɛ gaatkɛ kɛnɛ kuaykɛ. 23Ɣän bä jɛ jak kä gua̱a̱th muɔ̱lguɔ̱ɔ̱c kä pul pi̱i̱ni, kä bä jɛ yiɛc kɛ yi̱ec däkä, ruac ni ɣän Kuoth Nhial in la Ruey Ɣɔaa.”<br />
  Ruac go̱o̱kä mi jiääk kɛ kui̱ A-thi-ri-ya<br />
  24Ci Kuoth Nhial in la Ruey Ɣɔaa<br />
  rɔ yac i̱,<br />
  “Bɛ tuɔɔk ce̱tnikɛ min cä car,<br />
  bɛ tuɔɔk nikɛ duɔ̱ɔ̱p<br />
  in cä caar ni jɛ.<br />
  25Ɣän bä kuäär A-thi-ri-ya<br />
  däk muundä,<br />
  kä bä jɛ dɔany kɛ ciök<br />
  wi̱i̱ pa̱a̱mdä.<br />
  Ɣän bä gäkdɛ woc kä nɛɛkä,<br />
  bä la̱tdɛ min bɛc woc<br />
  kä nɛɛnikä.”<br />
  26Nɔmɔ ɛ jɛn min cä car<br />
  kɛ kui̱ wec muɔ̱ɔ̱n kɛɛliw,<br />
  ɛ jɛn buɔ̱mdä min bä däk<br />
  ni döör diaal.<br />
  27Mi ci Kuoth Nhial in la<br />
  Ruey Ɣɔaa duɔ̱ɔ̱r car,<br />
  ɛŋa dëë jɛ woc ɔ?<br />
  Kä mi duääcɛ naath,<br />
  ɛŋa mi dëë jɛ ka̱p cuɔ̱ŋ?<br />
  Ruac go̱o̱kä mi jiääk kɛ kui̱ Pi-li-thɛt<br />
  28Kɛ ruɔ̱n ëë li̱w kɛ kuäär ni A-ɣadh, cu ruac go̱o̱kä nɛmɛ ben wëë i̱,<br />
  29“A lo̱ckun /ci tɛth<br />
  lö ji̱ Pi-li-thɛt diaal,<br />
  kɛ ɣöö ci kɛɛt in<br />
  dua̱ckɛ yɛ tööl,<br />
  kɛ ɣöö bɛ ce̱tnikɛ min la thɔ̱l<br />
  thɔ̱l dɔ̱diɛn mi bɛc ni jɛn<br />
  a di̱eeth,<br />
  ɛn kuäär ɛmɔ bɛ ce̱tnikɛ thɔ̱l<br />
  mi tho̱ŋ naath.<br />
  30Bi gaat nɛɛni tin can<br />
  mi̱th rɛy malä,<br />
  kä bi nɛy tin thil ŋu<br />
  tɔ̱ɔ̱c kɛ mal,<br />
  duundɛ ɣöö bä gaatku näk<br />
  kɛ buɔth,<br />
  bɛ nɛɛku diaal tin<br />
  ŋot kɛ tëk näk.<br />
  31Wieeɛ lö thiekni, rötdɛ lö wi̱i̱,<br />
  a lo̱ckun bath lö yɛn ji̱<br />
  Pi-li-thɛt diaal!<br />
  Kɛ ɣöö bi tol ben kui̱c caam,<br />
  ɛ rɛm mi thilɛ ram<br />
  mi dual thi̱n.”<br />
  32Ɛ luɔc ŋukä ba luɔ̱c kɛn<br />
  ja̱a̱k döör ɛmɔ ɔ?<br />
  Bakɛ jiök i̱, “Ci Kuoth Nhial<br />
  Dha-yɔn la̱t,<br />
  kä nɛy tin cuc thi̱n<br />
  bikɛ luäk jek rɛydɛ.”</p>
<h3><a href="isa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<p>&nbsp;</p>
</body>
</html>
