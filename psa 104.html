<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
104 <br />
Dit kɛ kui̱ Kuɔth in la cääk ɣɔaa <br />
1Liak Kuoth Nhial, lö tieeydä. <br />
Lö Kuoth Nhial ni Kuothdä <br />
ji̱n di̱tdi ɛlɔ̱ŋ. <br />
Ji̱n ci rɔ rony kɛ luth kɛnɛ buɔ̱m, <br />
2ci rɔ rith kɛ buay <br />
ce̱tdɛ nikɛ bi̱i̱. <br />
Kä ji̱n ci pua̱a̱r yiath piny <br />
ce̱tnikɛ kɛmɛ, <br />
3kä ji̱n ci duelu <br />
la̱t wi̱i̱ pi̱i̱ni, <br />
kä ci pua̱a̱r jakä thurbilu, <br />
kä la jäli ni rɛy jiɔam. <br />
4Kä ci jiɔam jak kä jääkdu, <br />
kä ci lew mac jak kä läätdu. <br />
5Kä ji̱n ci piny la̱th ni guäthdɛ, <br />
kɛ ɣöö thilɛ mi bi jɛ <br />
lɛ wany. <br />
6Kä ji̱n ci jɛ kum kɛ pi̱w <br />
ce̱tkɛ bi̱i̱, <br />
kä cuŋ pi̱w ni wi̱i̱ <br />
päämni nhial. <br />
7Kä mɔ ci pi̱w la̱t ruacɔ <br />
la barkɛ rɔ̱, <br />
kä mɔ ca jɔwdu liŋɔ la <br />
ŋɔackɛ jɛ nikɛ wuɔ̱ɔ̱r. <br />
8La lo̱nykɛ wuɔ̱thni päämni <br />
lo̱nykɛ piny rɛy löli, <br />
wäkɛ guäth in ci mɛk <br />
kɛ kui̱diɛn. <br />
9Kä ji̱n ci ke̱y la̱t mi <br />
/ci kɛn ɛ bi bäl, <br />
kɛ ɣöö /cikɛ piny bilɛ nyɔk <br />
kɛ thia̱ŋ. <br />
10Kä ci pi̱w cu jakä lo̱nykɛ <br />
rɛy täpni, <br />
la lo̱nykɛ kɛ kam päämni. <br />
11Moc kɛn ley dɔaar diaal <br />
kɛ pi̱ ma̱th, <br />
ala muɔ̱li dɔaar rɛwdiɛn <br />
cua̱ thuuk thi̱n. <br />
12La lät diit duëlkiɛn <br />
gëëkni pi̱i̱ni, <br />
bikɛ diit cu kɛt kɛ tɛ̈th <br />
lɔaac kari jiɛn. <br />
13La waci pääm dueelu ni nhial, <br />
ci piny ro̱ŋ kɛ tin diaal <br />
tin ci la̱t. <br />
14Ci juaac jakä pith kɛ kui̱ ɣɔ̱ɔ̱k, <br />
kɛnɛ juaac ti bi raan <br />
kɛ pith, <br />
kɛ ɣöö bɛ rɔɔdɛ jëk mi̱eth muun, <br />
15kɛnɛ kɔaŋ mi bi raan moc <br />
kɛ tɛ̈th lɔaac, <br />
kɛ liɛɛth mi bi jɛ moc <br />
puath pua̱a̱ny, <br />
kɛnɛ mi̱eth mi bi jɛ moc <br />
kɛ buɔ̱m pua̱a̱ny. <br />
16Kɛn jiɛn Kuɔth Nhial <br />
cakɛ wac agɔaa, <br />
kɛn jiɛn luɔ̱ɔ̱ri rööl <br />
Lɛ-ba-nɔn tëë cɛ pith. <br />
17Kä lät diit duëlkiɛn thi̱n kä <br />
lät ŋökni duëlkiɛn kari <br />
jiɛn luiiyni. <br />
18Kä cieŋ de̱t dɔaar wuɔ̱thni <br />
päämni tin ba̱r ba̱a̱r, <br />
kä kɔ̱a̱k pa̱a̱m ɛ gua̱a̱th tɔ̱wä <br />
kunnyikaaŋni. <br />
19Curi pay cak kɛ ɣöö <br />
bɛ päth da̱a̱k, <br />
kä ŋäc cäŋ gua̱a̱th in <br />
bɛ kony thi̱n. <br />
20Curi muth cak min ci cua̱ wäär, <br />
la ley dɔaar diaal cua bä <br />
raar rɛy ruɔ̱ɔ̱p. <br />
21Kä la loony cua bur <br />
min käk kɛ, <br />
görkɛ mi̱ethdiɛn kä Kuoth. <br />
22Kä mɔ ci cäŋ käny ɔ, <br />
la kɛn cua loc ruup, <br />
bikɛ wä tɔ̱ɔ̱c ɣo̱tnikiɛn. <br />
23Kä la wä raan lätnikɛ, <br />
kä bɛ lät amäni thiaŋ. <br />
24Aɣ Kuoth Nhial lätku <br />
ŋuankɛ ɛlɔ̱ŋ! <br />
Cikɛ la̱t kɛn diaal kɛ pɛl, <br />
ci piny thia̱a̱ŋ kɛ tin ci cak. <br />
25Kä tha̱a̱ŋi mi ɛ bäpdiit di̱tdɛ <br />
kä /ca pekdɛ nɛn, <br />
kä thiäŋɛ kɛ ŋɔak ti <br />
/ca dëë luäŋ kɛ kuën, <br />
ŋɔak ti tëk, ti di̱t <br />
kɛnɛ tin tɔatni. <br />
26Kä jäl babuuri thi̱n, <br />
kɛnɛ nyaŋ in di̱i̱t in ci cak <br />
kɛ ɣöö bɛ cieŋ rɛydɛ. <br />
27Kɛn ti diaal ti̱ti̱ guɛckɛ ni ji̱, <br />
kɛ ɣöö bikɛ moc mi̱eth <br />
kɛ gua̱a̱thdɛ. <br />
28Kä mi cikɛ ka̱m mi̱eth, <br />
la cam kɛ jɛ, <br />
kä mɔ cikɛ lëp tetku mɔ <br />
la ro̱ŋkɛ kɛ ŋɔak <br />
diaal ti gɔw. <br />
29Kä mɔ ci jiɛɛn kä kɛ mɔ, <br />
lakɛ cua̱ dual, <br />
kä mɔ ci yiëëdiɛn woc ɔ, <br />
la li̱wkɛ, kä bikɛ loc tuur. <br />
30Kä mɔ ci yiëëdu jäkä kɛ mɔ, <br />
la kɛn cua nɛy ti ca cak, <br />
kä la nyɔki piny <br />
kɛ loc gɔɔyädɛ. <br />
31A buay Kuɔth Nhial te thi̱n <br />
amäni cäŋ kɛl, <br />
kä a lɔc Kuoth Nhial tɛth <br />
kɛ lätkɛ, <br />
32la guicɛ wi̱c muɔ̱ɔ̱n bɛ cu lath, <br />
kä mi cɛ pääm thiap <br />
lakɛ cua kɛŋ kɛ tol. <br />
33Ɣän bä Kuoth Nhial puany kɛ <br />
diit min ŋuɔtdä teekä, <br />
bä Kuothdä puany kɛ diit kɛ <br />
gua̱a̱th in ta̱a̱ te̱e̱kä. <br />
34Ci lɔcdɛ mal tɛɛth kɛ ditdä <br />
ce̱tkɛ mi tɛth lɔcdä, <br />
kɛ Kuoth Nhial ɛ. <br />
35A ji̱ dueeri da̱kɛ wi̱i̱ muɔ̱ɔ̱n, <br />
kä ɛ ji̱ nyuɔɔni ku riaw. <br />
Liak Kuoth Nhial lö tieeydä. <br />
Puɔnyni Kuoth Nhial! <br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
