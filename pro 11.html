<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
11 <br />
1Kuoth Nhial lo̱kɛ nɛy tin la̱tkɛ <br />
ca̱a̱p ti jiäk, <br />
duundɛ ɣöö nhɔkɛ ni cuŋ. <br />
2Kä liak no̱o̱ŋɛ thil puthä, <br />
kä kɔ̱a̱c ɛ jɛn la pɛl ɔ. <br />
3Kä tin gɔw bakɛ gaŋɛ ɛ luth, <br />
kä nɛy tin /ca ŋäth, <br />
bakɛ däk ɛ thil ŋäthädiɛn. <br />
4Ria̱ŋ /cɛ ji̱ dee kän mi ci <br />
lia̱a̱ ben, <br />
kä cuɔ̱ɔ̱ŋ käänɛ ji̱ li̱th. <br />
5Kä cuɔ̱ɔ̱ŋ kä nɛy tin thil bɛ̈l <br />
jakɛ dupkiɛn kä cuŋ, <br />
kä ji̱ dueeri tëthkɛ <br />
kɛ dueerkiɛn. <br />
6Kä cuɔ̱ɔ̱ŋ käänɛ ji̱ cuŋni, <br />
kä nɛy ti thil ŋa̱th yiankɛ kɛ <br />
ɛ di̱t lɔaacdiɛn. <br />
7Kä mi ci gua̱n dui̱rä li̱w <br />
bi min ŋääthɛ cu bath, <br />
ria̱ŋdɛ min caarɛ bɛ cu <br />
thil luɔt. <br />
8Gua̱n cuŋni ka̱n kɛ jɛ rɛy rikni, <br />
ku la wä ni gua̱n dueeri <br />
rɛy rikni. <br />
9Ram mi thil Kuoth däkɛ <br />
gua̱n thieekädɛ, <br />
kä pɛl raam mi gua̱n cuŋni <br />
käänɛ jɛ. <br />
10Kä mi ci gua̱n cuŋni mi <br />
gɔaa jek, <br />
la ji̱ wec lɔcdiɛn a tɛth. <br />
Kä mi ci gua̱n dueeri li̱w, <br />
la ji̱ wec lɔcdiɛn a tɛth. <br />
11La wec a tekɛ tɛ̈th lɔaac <br />
mi ca poth ɛ ji̱ cuŋni, <br />
ku ruac ji̱ dueeri la däk <br />
ni jɛ. <br />
12Kä ram mi kuiy ca̱rɛ <br />
latdɛ gua̱n thieekädɛ jɔ̱ɔ̱r, <br />
ku ram mi ŋäc ŋɔak la bit. <br />
13Ram mi gua̱n luɔm latdɛ tɛ̱̈ɛ̱̈, <br />
kä ram mi ŋa̱thkɛ /cɛ tɛ̱̈ɛ̱̈ lat. <br />
14Mi thilɛ ram mi bo̱o̱th naath <br />
la naath a dui̱r, <br />
kä mi ŋuan luëëk nath <br />
la naath cua̱ mal. <br />
15Kä ram mi nyuth juɔ̱r thuɔ̱k <br />
bi te ni jɛn kɛ riɛk, <br />
kä ram mi teey thuɔ̱k kä juɔ̱r <br />
bɛ tëë mal. <br />
16Kä ciek mi gɔaa lɔcdɛ <br />
jekɛ luth, <br />
kä wutni tin ŋɛ̈ny ŋɛ̈ɛ̈ny <br />
jëkɛ ria̱ŋ. <br />
17Kä wut mi gɔaa jekɛ rɔ ŋɔak, <br />
kä wut mi jiääk no̱ŋɛ <br />
ni rɔ riɛk. <br />
18Ram mi gua̱n dueeri jekɛ <br />
ni nyin mɛɛtdä, <br />
kä ram mi lätni cuŋ <br />
bɛ thuɔ̱ɔ̱k jek. <br />
19Kä ram mi guur ni cuŋ bɛ tëk, <br />
kä ram mi guur ni jiäk <br />
bɛ li̱w. <br />
20Kä nɛy tin latkɛ ti jiäk <br />
lo̱k Kuoth Nhial kɛ, <br />
kä nhɔkɛ nɛy tin thilɛ <br />
dupkiɛn bɛ̈l. <br />
21Kä thuɔ̱k ni ɣöö /ci gua̱n <br />
dui̱rä bi wä, a /ka̱n jɛ tɔ̱ŋ, <br />
duundɛ ɣöö gua̱n cuŋni <br />
bɛ kään. <br />
22Kä ciek mi gɔaa mi thil ca̱r <br />
bɛ ce̱tnikɛ da̱a̱p mi ca la̱th <br />
wuum kuɔ̱ndhuɔ̱ɔ̱r. <br />
23Mi go̱o̱r gua̱n cuŋni jɛ <br />
la thuɔ̱kdɛ a mi gɔaa, <br />
kä mi go̱o̱r gua̱n dui̱rä jɛ <br />
guutdɛ gak. <br />
24Ram mi muc baaŋ jekɛ <br />
ti ŋuan, <br />
kä ram /ci muc jekɛ can. <br />
25Kä ram mi gɔaa bɛ ria̱ŋ, <br />
kä ram luäk naath <br />
ba luäk bä. <br />
26Lamkɛ ram mi pen naath bɛl, <br />
kä puɔthkɛ ram mi ko̱k <br />
naath bɛl. <br />
27Ram go̱o̱r mi gɔaa jekɛ jɛ, <br />
kä bä mi jiääk kä ram <br />
mi go̱o̱r jɛ. <br />
28Kä ram ŋääth ni ria̱ŋdɛ <br />
bɛ thuɔ̱k, <br />
kä gua̱n cuŋni bɛ lääk <br />
ce̱tnikɛ juac mi tɔ̱c. <br />
29Kä ram mi no̱ŋ ji̱ dhɔaarɛ riɛk, <br />
thilɛ mi bɛ jek thi̱n, <br />
kä ram mi dɔ̱a̱r ba kuany <br />
raam mi pɛl. <br />
30Ram mi gua̱n cuŋni <br />
ɛ jiath teekä, <br />
ku ram mi gua̱n köör lɛ woc <br />
ni tëk. <br />
31Kä mi ci ji̱ cuŋni min <br />
dëë jek ɛ kɛn, <br />
wi̱i̱ muɔ̱ɔ̱n jek, <br />
kä dee ji̱ dueeri ku lɛ <br />
jek ni ŋu! <br />
<h3><a href="pro chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
