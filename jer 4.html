<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
4 <br />
1“Kä ji̱n I-thɛ-rɛl, <br />
mi go̱o̱ri riet kɛ rɔ, <br />
lunyni kä ɣä. <br />
Kä ci kuthku woc nhiamdä, <br />
kä /ci kɛ lɛ guɔ̱ɔ̱r, <br />
2kä bi rɔ yac i̱, <br />
‘Nikɛ ciöt Kuɔth in tëk,’ <br />
kɛ thuɔ̱k kɛnɛ cuŋ, <br />
ba döör diaal poth kɛ ji̱, <br />
kä ba rɔ liak kɛ ji̱, <br />
ruac ni ɣän Kuoth Nhial.” <br />
3Kä nɛmɛ ɛ min ci Kuoth Nhial jɛ la̱r ji̱ Juda kɛnɛ ji̱ Jɛ-ru-tha-lɛm, wëë i̱, <br />
“Kuacɛ ka̱a̱kun, <br />
/cuarɛ pi̱th rɛy kuiyni. <br />
4Ka̱mɛ rɔ̱ Kuoth Nhial, <br />
kä lëyɛ rɔ̱ ɣä lö ji̱ Juda <br />
kɛ yɛn ji̱ Jɛ-ru-tha-lɛm. <br />
Kiɛ bi waŋ lɔacdä <br />
pɛ̈t ce̱tnikɛ mac, <br />
kɛ kui̱ jiäkni tin ci yɛn kɛ la̱t, <br />
kä thilɛ ram mi bi jɛ luäŋ <br />
kɛ yieny.” <br />
Da̱k mi bi ben kui̱c caam <br />
5Lätni ruac ɛmɛ ji̱ Juda, kä läri jɛ ji̱ Jɛ-ru-tha-lɛm i̱, <br />
“Kuɔth ɛ kaaŋ rɛy ciëŋ kɛɛliw. <br />
Latdɛ kɛ jɔw mi di̱i̱t i̱, <br />
‘Ruɔlɛ rɔ̱ guäth kɛl, <br />
kä barɛ rɔ̱ wi̱i̱ni <br />
tin buɔ̱m buɔ̱ɔ̱m!’ <br />
6Kä rietdɛ bɛ̈rikun kä Dha-yɔn, <br />
lɛ̱̈nyɛ tëkdun a /cuarɛ gal, <br />
kɛ ɣöö nööŋä riɛk kui̱c caam, <br />
kɛnɛ da̱k mi di̱i̱t. <br />
7Ci lony ben raar duëëlɛ, <br />
dääk dööri cɛ ben raar. <br />
Cɛ ben raar guäthdɛ <br />
kɛ ɣöö bɛ mundun ben däk, <br />
kä bɛ wi̱i̱kun da̱k ni piny <br />
a bɛ thil naath ti cieŋ thi̱n. <br />
8Kɛ kui̱ kä mɛmɛ, läthni bi̱i̱ cualä, <br />
pärni kä wieeni, <br />
kɛ ɣöö /ken waŋ lɔaac Kuɔth rɔ <br />
ni ri̱t kä kɔn.” <br />
9Kä cu Kuoth Nhial wee i̱, “Ɛn cäŋ ɛmɔ bi kua̱r kɛ ruëëc lo̱ckiɛn baath, kä bi bööth palä dual ɛlɔ̱ŋ kä bi go̱o̱k ga̱a̱c.” 10Kä cua̱ wee i̱, “Aɣ, Kuäär ni Kuoth, ji̱n ci nɛy ti̱ti̱ kɛ ji̱ Jɛ-ru-tha-lɛm kaŋ, kɛ ɣöö ci wee i̱, ‘Bia tekɛ mal,’ kä ci thɛp cop ni ŋuääkda.” <br />
11Ɛn guäth ɛmɔ ba nɛy ti̱ti̱ kɛ Jɛ-ru-tha-lɛm jiök i̱, “Ɛ jiɔam mi leth leth mi put wi̱i̱ päämni rɛy dɔaar bëë kä nɛɛkä, kä /cɛ bi ben lɔk ni jil bɛɛl, 12ɛ jiɔam mi bum bum mi bëë kä ɣä. Ɛ ɣän lat luk ɔ kɛ kɛ.” <br />
13Kä nɛnɛ, jɛn bëë kɛ ce̱tdɛ <br />
nikɛ pua̱a̱r, <br />
ce̱t thurbiɛɛlikɛ nikɛ ruɔth, <br />
kä jio̱ŋko̱o̱ri kɛ puɔl ni kɛn <br />
kä cuɔr. <br />
Riɛk akɛ kɔn, kɛ ɣöö canɛ da̱k! <br />
14Kä ji̱n lö Jɛ-ru-tha-lɛm lak <br />
lɔcdu kä dueerku, <br />
kä dɔ̱ŋ deri kään. <br />
Bi ku mäni nɛy bi cär lɔaacdu kɛ <br />
ti jiäk te rɛydu mɔ? <br />
15Kɛ ɣöö tëë kɛ ruac mi latkɛ <br />
kä Dan <br />
mi no̱o̱ŋ thuk ti jiäk <br />
ro̱o̱l päämni Ɛ-pa-rim. <br />
16La̱tdɛ jɛ döör diaal, <br />
kä la̱rɛ jɛ Jɛ-ru-tha-lɛm i̱, <br />
“Rɛm mi go̱l wec bɛ ben ni <br />
ro̱o̱l mi na̱n, <br />
kökɛ ko̱r kɛ jɔw mi di̱i̱t <br />
kɛ wi̱i̱ Juda. <br />
17Ba jɛ go̱l ce̱tnikɛ nɛy <br />
ti gaŋkɛ kak, <br />
kɛ ɣöö cɛ rɔ̱ luɔ̱c ɣä. <br />
18Ciɛŋku kɛnɛ lätku <br />
kɛ kɛn nöŋ kɛ ji̱ nɛmɛ ɔ. <br />
Nɛmɛ ɛ jɛn da̱kdu, kä bɛcɛ ɛlɔ̱ŋ, <br />
kä cɛ cop ni lɔcdu pa̱ny, <br />
ruac ni ɣän Kuoth Nhial.” <br />
19Jiath lɔacdä, jiath lɔacdä! <br />
Ci lɔcdä bɛ̈c kɛ gak! <br />
Ci lɔcdä dhuɔ̱ɔ̱r ɛlɔ̱ŋ, <br />
a /cä rɔ dee luäŋ <br />
kɛ ruɔ̱t bitdä, <br />
kɛ ɣöö cä jɔw kaaŋä liŋ amäni, <br />
köök köör. <br />
20Da̱k guɔ̱ɔ̱r kɛ jɛ ɛ da̱k, <br />
wec kɛɛliw cɛ da̱k. <br />
Kä cu kɛmɛnikä rɔ̱ cu pär kɛ da̱k, <br />
ɛn duel cäkädä cɛ da̱k <br />
kɛ gua̱a̱th mi tɔt. <br />
21Ɛ bɛ ku mäni nɛy bä tuɔ̱ŋ <br />
köör guic ɔ, <br />
kä bä jiööth kaaŋä liŋ ɔ? <br />
22Kä cu Kuoth wee i̱, <br />
“Nɛɛkä kɛ dɔa̱a̱r, <br />
/ca ɣä ŋäc, <br />
kɛ gaat ti thil mi ŋäc kɛn ɛ, <br />
kä kui̱c kɛn ŋɔaani. <br />
Ŋäc kɛn ni lätni kä mi jiääk, <br />
kui̱c kɛn ɣöö dëë mi gɔaa la̱t.” <br />
23Kä mëë cä wi̱c muɔ̱ɔ̱n guic, <br />
cuɛ thil mi te thi̱n cua day, <br />
kä cua̱ nhial guic, <br />
kä cuɛ thil buay. <br />
24Kä cua̱ pääm guic, <br />
cua̱ kɛ nɛn lathɛ kɛ, <br />
kä cua̱ kɛ nɛn wäkɛ nhiam <br />
kä lunykɛ jɔk. <br />
25Kä cua̱ guic, cuɛ thil naath, <br />
kä ci diit nhial diaal rɔ̱ bar. <br />
26Kä cua̱ guic, cua̱ mun in gɔaa <br />
nɛn ca ni därdɔaar, <br />
kä cua̱ wi̱i̱kɛ diaal nɛn cikɛ da̱k <br />
nhiam Kuɔth Nhial, <br />
kɛ gak lɔacdɛ. <br />
27Kä cu Kuoth wee i̱, “Bi wec kɛɛliw a day, kä duundɛ ɣöö /cä jɛ bi däk kɛɛliw. <br />
28Kɛ kui̱ kä nɛmɛ bi wi̱c muɔ̱ɔ̱n pa̱r, <br />
kä bi pua̱a̱r nhial a muth, <br />
kɛ ɣöö cä lat, <br />
ta̱a̱kɛ mi luɔtdä, <br />
ɣän /cä bi loc jɔk.” <br />
29Kä kɛ rɔal jio̱ŋko̱o̱ri kɛnɛ <br />
ji̱ bääri bi wi̱i̱ diaal <br />
rɔ̱ bar, <br />
bikɛ rɔ̱ bar rɛy ruɔ̱pni kɛnɛ <br />
rɛy päämni, <br />
ba wi̱i̱ diaal ba̱ny piny <br />
a thilɛ ram mi bi cieŋ thi̱n. <br />
30Kä ji̱n Jɛ-ru-tha-lɛm mi day, <br />
ɛŋu lotdi mɔ kɛ ciëŋ biey <br />
in do̱l min di̱t kökdɛ, <br />
kä ci rɔ cit kɛ kuak dääpä, <br />
a ci nyinku jak kä käny <br />
raar kɛ bɛ̈c? <br />
Ci rɔ jak kä mi gɔaa baaŋ. <br />
Ca ji̱ lo̱k ɛ nhööku, <br />
görkɛ ni näkdu. <br />
31Kä ɣän cä jɔw mi ce̱tkɛ <br />
jɔw ciëk mi dap liŋ, <br />
mi ce̱tkɛ pa̱c nyaal mi dap <br />
kɛ kɛ̱̈ɛ̱̈dɛ, <br />
cua jɔw nya Dha-yɔn liŋ ɛ yuuthɛ <br />
yieykɛ, <br />
kä cuŋɛ tetkɛ nhial wee i̱, <br />
“Riɛk akɛ ɣä! Naŋkɛ tëkdä ɛ <br />
luɔ̱ɔ̱c nath.” <br />
<h3><a href="jer chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
