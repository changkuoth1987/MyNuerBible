<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
2 <br />
Bäny I-thɛ-rɛl kɛ Kuoth piny <br />
1Kä cu ruac Kuɔth ben kä ɣä wëë i̱, 2“Wër lät ni ruac ɛmɛ ji̱ Jɛ-ru-tha-lɛm, laar Kuoth Nhial jɛ i̱, <br />
‘Ɣän cä ŋa̱th ŋuɛɛtädu tim, <br />
kɛnɛ nhök kaathädu, <br />
kɛ guur ëë guuri ni ɣä däärdɔaar <br />
mi luɔ̱t mi /ca dee pith. <br />
3Kä ji̱n I-thɛ-rɛl gɔaa i̱ mëëdan <br />
kɛ ɣä, <br />
ce̱tdi nikɛ dɛy jiɛn <br />
tin nhiam ŋer. <br />
Kä nɛy diaal tëë ɛ kɛn i̱ muɔckɛ <br />
ji̱ riɛk cä kɛ moc duer <br />
cu riɛk kɛ pen ikä,’ <br />
ruac ni ɣän Kuoth Nhial.” <br />
4Liɛŋɛ ruac Kuɔth Nhial lö ji̱ dhɔaar Je-kɔb, kɛ yɛn ji̱ dhɔaar I-thɛ-rɛl. 5Ci Kuoth wee i̱, <br />
“Ɛ duer in mith ci guuri jɛ <br />
jek kä ɣä mɔ, <br />
mɔ cikɛ rɔ̱ nɔ̱a̱n kɛ ɣä mɔ, <br />
mɔ ca wä guɔ̱ɔ̱r ni kuth <br />
ti thil luɔt ɔ, <br />
tin cikɛ jak kä thil luɔt ɔ? <br />
6Kä /kenkɛ ɣä go̱r, <br />
‘Ɣän Kuoth Nhial ëë no̱o̱ŋkɛ <br />
raar ro̱o̱l I-jëp, <br />
mëë bo̱o̱th kɛ rɛy dɔaar mi luɔ̱t, <br />
dɔr rɛ̈w kɛnɛ muth mi col, <br />
rɛy dɔaar mi /ka̱n met döny cio̱o̱k <br />
kä thilɛ ram mi ciɛŋ jɛ?’ <br />
7Kä cä yɛ nööŋ muun mi gɔaa <br />
kɛ ɣöö bia dɛykɛ kɛnɛ <br />
gɔykɛ cam. <br />
Kä mëë cia ben thi̱n cuarɛ <br />
mundä ya̱r, <br />
cuarɛ duŋdä jak kä mi jiääk. <br />
8Kä /ken bööth palä wee i̱, <br />
‘Kuoth Nhial a nikä?’ <br />
Kä nɛy tin ŋeeckɛ ŋuɔ̱t <br />
kui̱c kɛn ɣä, <br />
kä cu ruëëc ɣä duer duer, <br />
kä lat go̱o̱k ni ruaacni <br />
go̱o̱kä kuɔth Baal, <br />
kä ca wä guɔ̱ɔ̱r ni <br />
ti thil luɔt. <br />
9“Kɛ kui̱ ɛmɔ, ɣän bä yɛ nyɔk <br />
kɛ luk, <br />
kä bä gaat gankun luk, <br />
ruac ni ɣän Kuoth Nhial. <br />
10Kä wër ni kä Ki-ti-yim <br />
kui̱ konyä ca̱ŋ, <br />
kä lɛni wä muun Ke-dhar <br />
kui̱ känyä ca̱ŋ, <br />
guicɛ agɔaa mi tëë kɛ <br />
mi ce̱tkɛ nɛmɛ mi ci kɔŋ <br />
te thi̱n. <br />
11Kä tëë kɛ do̱r mi ci kuthkɛ <br />
met luɛl, <br />
a cäŋ /cikɛ kuth ti thuɔ̱ɔ̱k? <br />
Kä ci nɛɛkä Kuothdiɛn in bum luɛ̈l <br />
kɛ kuoth mi thil luɔt. <br />
12Kä bɛ pua̱a̱r lath kɛ ti̱ti̱, <br />
a jɛ ga̱a̱c kä a jɛ ŋɛ̈ɛ̈r <br />
kɛ bɛ̈c bɛ̈ɛ̈c ti̱ti̱, <br />
ruac ni ɣän Kuoth Nhial. <br />
13Ci nɛɛkä dueer rɛw la̱t, <br />
cikɛ ɣä pa̱l ruëëc, <br />
ɣän lo̱o̱l pi̱i̱ni tin tëk <br />
cikɛ wä tët ni rɔ̱ wa̱t <br />
pi̱i̱ni mi dɔ̱ŋ, <br />
wa̱t pi̱i̱ni mi /ci dee me̱t tekɛ pi̱w. <br />
14“Kä I-thɛ-rɛl ɛ kuany? <br />
Jɛn ɛ kuany mëë dapkɛ jɛ? <br />
Kä ɛŋu mɔ ca jɛ lɛ naŋ <br />
pɛɛcä mɔ? <br />
15A ro̱t naath ce̱tnikɛ lony kɛ jɛ, <br />
wieekɛn nikɛ jɔw mi diit. <br />
Kä cikɛ mundɛ däk, <br />
kä ci wi̱i̱kɛ da̱k a thilɛ ram <br />
mi cieŋ thi̱n. <br />
16A ci ji̱ wec Mɛm-pith#2:16 Mɛm-pith Ɛ jɛn där wec kuec caam I-jëp. kɛnɛ <br />
ji̱ Ta-pa-neth#2:16 Ta-pa-neth Ɛ jɛn wec këth I-jëp kɛnɛ I-thɛ-rɛl in bum bum. mi̱em <br />
wecdu mut. <br />
17Kä /ciɛ ji̱n no̱ŋ jɛ rɔ mɔ ɛn nɛmɛ <br />
kɛ pälu kɛ Kuoth Nhial <br />
ni Kuothdu, <br />
mëë bo̱o̱th ji̱ kɛ duɔ̱p in gɔaa? <br />
18Kä täämɛ ɛŋu mi ci jek kɛ <br />
wädu kä I-jëp, <br />
ɛ ɣöö bi wä maath <br />
kɛ pi̱ kiɛɛr? <br />
Kiɛ ɛŋu mi ci jek kɛ wädu <br />
kä A-thi-ri-ya, <br />
ɛ ɣöö bi wä maath kɛ pi̱ <br />
kiɛɛr Yu-pɛ-ree-tidh? <br />
19Ba ji̱ däk ɛ dueerku, <br />
kä ba ji̱ luk ɛ pälu kɛ Kuoth. <br />
Kä ŋäc ni jɛ ɛ riɛk mi bɛ̈c bɛ̈c <br />
kä ji̱ <br />
ɛn ɣöö päli Kuoth Nhial <br />
min la Kuothdu ruëëc, <br />
thilɛ ji̱ luth kɛ ɣä, <br />
ruac ni ɣän Kuoth in la Ruey Ɣɔaa.” <br />
20“Kä kɛ gua̱a̱th ëë ci wä <br />
ci gök ŋua̱a̱kdu töl, <br />
kä curi depku lony wi̱i̱ i̱, <br />
‘Ɣän /cä ji̱ bi lät ikä.’ <br />
Kä gua̱th diaal tin luɔc luɔɔc, <br />
kɛnɛ thär jiɛn diaal <br />
tin tɔ̱ɔ̱c <br />
la pali kuth ti jiɛn thi̱n. <br />
21Kä cua̱ ji̱ pith ala ŋɔ̱a̱r <br />
mi gɔaa rɛy kuayni ti gɔw. <br />
Kä /keni loc ni rɔɔdu, <br />
a bi ce̱tnikɛ ŋɔ̱a̱r ŋɛ̈ɛ̈c? <br />
22A cäŋ bi rɔ lak kɛ thabuuny <br />
mi tëë di bä, <br />
ŋot biɛl dui̱rädu ni nhiamdä, <br />
ruac ni ɣän Kuoth Nhial ni Kuothdu. <br />
23Kä ɛŋu deri wee i̱, <br />
‘Ɣän /ka̱n jiääk, <br />
/ka̱n wä kɔɔr kuɔth Baal ɔ’? <br />
Guic lätku tin ci la̱t rɛy lo̱o̱lä, <br />
ŋäc ni kɛn tin ci la̱t. <br />
Ce̱tdi nikɛ nac thɔ̱a̱rɔa̱a̱l mi ŋar, <br />
24kɛnɛ muul mi cieŋ <br />
rɛy dɔaar, <br />
mi go̱o̱r tut kä ŋuäc rɛy jiɔam! <br />
Ɛŋa mi dee jɛ luäŋ kɛ luuc <br />
rɛy ciɛŋädɛ nɔmɔ? <br />
/Ci tut tin görkɛ jɛ rɔ̱ dee <br />
cuc kɛ jɛ, <br />
bikɛ röm kɛ jɛ mi wëë <br />
wä wuɔ̱th. <br />
25/Cu wur bi ciöku pööth <br />
kä bi ro̱lu kööt kɛ rɛw. <br />
Kä curi wee i̱, ‘Thilɛ jɛ luɔt, <br />
ɣän nhɔakä kɛn kuth <br />
kɔ̱kiɛn ti̱ti̱, <br />
ɣän bä guɔ̱ɔ̱r ni kɛ.’ <br />
26“Ce̱tnikɛ min la cuer a po̱c <br />
mi ca käp kuel, <br />
inɔ bä bi dhɔr I-thɛ-rɛl pöc, <br />
kɛn kɛ kua̱rkiɛn, kɛnɛ ruëëckiɛn, <br />
kɛ bööth palädiɛn, <br />
amäni göökiɛn, <br />
27tin jiökɛ jiath i̱, <br />
‘Ɛ ji̱n gua̱a̱r,’ <br />
kä jiökɛ päm i̱, <br />
‘Ɛ ji̱n daap ɣä mɔ.’ <br />
Kä cikɛ ɣä riet jɔkdiɛn <br />
a /ci mɔ a nhiamdiɛn. <br />
Kuɛ la ɣöö kɛ gua̱a̱th in tekɛ rikä <br />
bikɛ wee i̱, <br />
‘Bër bi kɔ ben luäk!’ <br />
28Kä kuthkun tin cia lät kä rɔ̱ <br />
ku la nikä? <br />
Akɛ bëë, mi dëë yɛ ben luäk kɛ <br />
gua̱a̱th in te yɛn rikä, <br />
kɛ ɣöö kuthkun ŋuankɛ ce̱tnikɛ <br />
wi̱i̱kun, lö Juda. <br />
29“Ɛŋu ku yɛn lɛ gɔnyni ɣä mɔ? <br />
A ci yɛn diaal rɔ̱ luɔ̱c ɣä, <br />
ruac ni ɣän Kuoth Nhial. <br />
30Ɣän cä gaatkun näk, <br />
kä thilɛ mi cɛ lot kä yɛ, <br />
kä cuarɛ göökun näk nikɛ thɛpnikun <br />
ce̱tnikɛ lony mi näk buɔthɛ. <br />
31Kä yɛn ri̱c ɛmɛ, <br />
liɛŋɛ ruac Kuɔth Nhial. <br />
A ku ɣän ce̱tkɛ därdɔaar <br />
kä I-thɛ-rɛl, <br />
kiɛ ro̱l muɔ̱th mi col? <br />
Kä ɛŋu ruac nɛɛkä mɔ i̱, ‘Lɔr nɛy, <br />
/ca̱kɔ bi lɛ ben kä ji̱’? <br />
32A ku nyal tik buɔ̱ɔ̱lɛ <br />
a päl ruëëc, <br />
kiɛ la nyam mi muɔ̱tkɛ yɔadɛ <br />
a päl ruëëc? <br />
Kä ŋotdɛ nɛɛkä pa̱l kɛ ɣä ruëëc <br />
kɛ ni̱n ti ŋuan. <br />
33“Kä ŋäci guur raam <br />
mi nhɔki i̱di! <br />
A cäŋɛ ni män tin jiäk cikɛ ŋi̱eec <br />
kɛ dupku. <br />
34A cäŋɛ ni bi̱i̱du jëkɛ riɛm <br />
cani thi̱n, <br />
cäŋ /keni kɛ jek a tölkɛ duel bä. <br />
Ŋotdɛ kɛ mi lätdi kɛ kä ti̱ti̱, <br />
35ruaci wi̱i̱ i̱, ‘Thilɛ mi ŋäci, <br />
kɛ thuɔ̱k jɛn /cɛ gak kɛ ji̱.’ <br />
Kä nɛnɛ, ɣän bä ji̱ luk kɛ ɣöö <br />
ci wee i̱, <br />
‘Thilɛ duer mi ci la̱t.’ <br />
36Thia̱kɛ kä ji̱ ɛn ɣöö bi wi̱cdu <br />
mal ri̱t! <br />
Bi I-jëp ji̱ jak kä po̱c ce̱tkɛ min <br />
ca lät kä ji̱ ɛ A-thi-ri-ya. <br />
37Kä bi jiɛɛn ɛn guäth ɛmɔ <br />
a te tetku wi̱i̱du kɛ pöc, <br />
kɛ ɣöö lo̱k Kuoth Nhial kɛn nɛy <br />
tɔ̱ ŋääthi tɔ̱, <br />
kä /ca ji̱ bi luäk ɛ kɛn.” <br />
<h3><a href="jer chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
