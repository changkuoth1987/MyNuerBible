<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
1 <br />
Kuën ji̱ I-thɛ-rɛl in nhiam <br />
1Cu Kuoth Nhial ruac kɛ Muthɛ rɛy dɔaar Thi-nay kɛ cäŋ in jio̱liɛn kä pay in rɛwdɛ kä ruɔ̱n in rɛwdɛ, mëë pay ji̱ I-thɛ-rɛl jiɛɛn kä I-jëp thok kɛmɛkä ro̱mä kɛ Kuoth Nhial, lar ɛ jɛ i̱, 2“Kuɛn ji̱ I-thɛ-rɛl diaal kɛ thuk duëlikiɛn kɛnɛ gua̱nikiɛn, nikɛ pek ciöötni, wutni. 3A känɛ ni kä nɛy tin tekɛ run ti jiɛɛn da̱ŋ rɛw a wä nhial, wutni tin lua̱ŋkɛ ko̱r kä ji̱ I-thɛ-rɛl diaal, bia kɛ kuɛn yɛnɛ Ä-ron thok duël ɔ go̱lädɛ. 4Kä bi thok duëël ɔ te ram mi luäk ji̱, kä ɛn ram ɛmɔ ba kuäär thok duëëliɛn. 5Ti̱ti̱ kɛ kɛn ciööt wutni tin ba ji̱ luäk. Dhɔr Rɛ-u-ben, Ɛli-dhur gat Cɛ-de-ur. 6Dhɔr Cim-on Cɛ-lu-mi-el gat Dhu-ri-ca-day. 7Dhɔr Juda ɛ Na-con gat A-mi-na-dab. 8Dhɔr Yi-tha-kar ɛ Nɛ-tan-el gat Dhu-ar. 9Dhɔr Dhɛ-bu-lun ɛ Ɛli-ab gat Ɣe-lon. 10Kä gaat Jo-thɛp kä Ɛ-pa-rim ɛ Ɛli-cama gat A-mi-ɣud, kä Ma-na-thɛ ɛ Gam-li-el gat Pɛ-daa-dhur. 11Kä dhɔr Ben-ya-min ɛ Ä-bi-dan gat Gid-oni. 12Dhɔr Daan, ɛ A-ɣi-ɛ-dhɛr gat A-mi-ca-day. 13Dhɔr A-cɛr ɛ Pag-i-el gat Ɔk-ran. 14Dhɔr Gad ɛ Ɛl-ya-thap gat Dɛ-u-el. 15Dhɔr Nap-ta-li ɛ Ä-ɣi-ra gat E-nan.” 16Ti̱ti̱ kɛ kɛn nɛy tëë ca kuany rɛy dolä tin la bööth thukni duëli gua̱ni, kä kua̱r thok duëël ji̱ I-thɛ-rɛl. <br />
17Cu Muthɛ kɛnɛ Ä-ron nɛy tin ca ciöötkiɛn lat cɔl, 18kä kɛ cäŋ in jio̱l kä pay in rɛwdɛ, cukɛ nɛy diaal tin ca ciöötkiɛn gɔ̱r thukni duëli duɔl guäth kɛl, thok duëël ɔ kɛ pek nɛɛni tin ca kuɛn a känɛ ni kä nɛy tin tekɛ run ti jiɛɛn da̱ŋ rɛw ɛ wä nhial, ram ɔ kɛ ramɔ. 19Cu Muthɛ ciöötkiɛn gɔ̱r ce̱tnikɛ mëë ci Kuoth Nhial ɛ la̱t jɛ däärdɔaar Thi-nay. <br />
20Kä kuay Rɛ-u-ben gat A-mi-ɣud in nhiam, cua wutni diaal tin ci runkiɛn cop kä jiɛɛn da̱ŋ rɛw a wä nhial kä lua̱ŋkɛ ko̱r gɔ̱r. Thukni duëli gua̱ni, nikɛ dho̱rkiɛn, ramɔ nikɛ ciötdɛ. 21Cu pek kuayni Rɛ-u-ben a nɛy ti bathdɔɔri ti jiɛɛn ŋuaan wi̱cdɛ bäkɛl wi̱cdɛ kur dhieec. <br />
22Kä kuay Cim-on, cua wutni diaal tin ci runkiɛn cop kä jiɛɛn da̱ŋ rɛw a wä nhial kä lua̱ŋkɛ ko̱r gɔ̱r, thuk duëli gua̱ni nikɛ dho̱rkiɛn, ram ɔ nikɛ ciötdɛ. 23Cu pek kuayni Cim-on a nɛy ti bathdɔɔri ti jiɛɛn dhieec wi̱cdɛ bäŋuan wi̱cdɛ kur diɔ̱k. <br />
24Kä kuay Gad, cua wutni diaal tin ci runkiɛn cop kä jiɛɛn da̱ŋ rɛw a wä nhial kä lua̱ŋkɛ ko̱r gɔ̱r, thukni duëli gua̱ni nikɛ dho̱rkiɛn, ramɔ nikɛ ciötdɛ. 25Cu kuay Gad a nɛy ti bathdɔɔri ti jiɛɛn ŋuaan wi̱cdɛ dhieec wi̱cdɛ kur bäkɛl wi̱cdɛ jiɛɛn dhieec. <br />
26Kä kuay Juda, cua wutni diaal tin ci runkiɛn cop kä jiɛɛn da̱ŋ rɛw a wä nhial kä lua̱ŋkɛ ko̱r gɔ̱r, thukni duëli gua̱ni nikɛ dho̱rkiɛn ram ɔ nikɛ ciötdɛ. 27Cu kuay Juda a nɛy ti bathdɔɔri ti jiɛɛn bärɔw wi̱cdɛ ŋuaan wi̱cdɛ kur bäkɛl. <br />
28Kä kuay Yi-tha-kar, cua wutni diaal tin ci runkiɛn cop kä jiɛɛn da̱ŋ rɛw a wä nhial kä lua̱ŋkɛ ko̱r gɔ̱r, thukni duëli gua̱ni nikɛ dho̱rkiɛn, ram ɔ nikɛ ciötdɛ. 29Cu kuay Yi-tha-kar a nɛy ti bathdɔɔri ti jiɛɛn dhieec wi̱cdɛ ŋuaan wi̱cdɛ kur ŋuaan. <br />
30Kä kuay Dhɛ-bu-lun, cua wutni diaal tin ci runkiɛn cop kä jiɛɛn da̱ŋ rɛw a wä nhial kä lua̱ŋkɛ ko̱r gɔ̱r, thukni duëli gua̱ni nikɛ dho̱rkiɛn, ram ɔ nikɛ ciötdɛ. 31Cu kuay Dhɛ-bu-lun a nɛy ti bathdɔɔri ti jiɛɛn dhieec wi̱cdɛ bärɔw wi̱cdɛ kur ŋuaan. <br />
32Kä kuay Jo-thɛp cua wutni diaal tin ci runkiɛn cop kä jiɛɛn da̱ŋ rɛw a wä nhial kä lua̱ŋkɛ ko̱r gɔ̱r, thukni duëli gua̱ni nikɛ dho̱rkiɛn, ram ɔ nikɛ ciötdɛ. 33Cu kuay Jo-thɛp a nɛy ti bathdɔɔri ti jiɛɛn ŋuaan wi̱cdɛ kur dhieec. <br />
34Kä kuay Ma-na-thɛ, cua wutni diaal tin ci runkiɛn cop kä jiɛɛn da̱ŋ rɛw a wä nhial kä lua̱ŋkɛ ko̱r gɔ̱r, thukni duëli gua̱ni nikɛ dho̱rkiɛn, ram ɔ nikɛ ciötdɛ. 35Cu kuay Ma-na-thɛ a nɛy ti bathdɔɔri ti jiɛɛn diɔ̱k wi̱cdɛ rɛw wi̱cdɛ kur rɛw. <br />
36Kä kuay Ben-ya-min, cua wutni diaal tin ci runkiɛn cop kä jiɛɛn da̱ŋ rɛw a wä nhial kä lua̱ŋkɛ ko̱r gɔ̱r, thuk duëli gua̱ni nikɛ dho̱rkiɛn, ram ɔ nikɛ ciötdɛ. 37Cu kuay Ben-ya-min a nɛy ti bathdɔɔri ti jiɛɛn bäkɛl wi̱cdɛ rɛw wi̱cdɛ kur ŋuaan. <br />
38Kä kuay Daan, cua wutni diaal tin ci runkiɛn cop kä jiɛɛn da̱ŋ rɛw a wä nhial kä lua̱ŋkɛ ko̱r gɔ̱r, thukni duëli gua̱ni nikɛ dho̱rkiɛn, ram ɔ nikɛ ciötdɛ. 39Cu kuay Daan a nɛy ti bathdɔɔri ti jiɛɛn bäkɛl wi̱cdɛ rɛw wi̱cdɛ kur bärɔw. <br />
40Kä kuay A-cɛr, cua wutni diaal tin ci runkiɛn cop kä jiɛɛn da̱ŋ rɛw a wä nhial kä lua̱ŋkɛ ko̱r gɔ̱r, thukni duëli gua̱ni nikɛ dho̱rkiɛn ram ɔ nikɛ ciötdɛ. 41Cu kuay A-cɛr a nɛy ti bathdɔɔri ti jiɛɛn ŋuaan wi̱cdɛ kɛl wi̱cdɛ kur dhieec. <br />
42Kä kuay Nap-ta-li, cua wutni diaal tin ci runkiɛn cop kä jiɛɛn da̱ŋ rɛw a wä nhial kä lua̱ŋkɛ ko̱r gɔ̱r, thuk duëli gua̱ni nikɛ dho̱rkiɛn, ram ɔ nikɛ ciötdɛ. 43Cu kuay Nap-ta-li a nɛy ti bathdɔɔri ti jiɛɛn dhieec wi̱cdɛ diɔ̱k wi̱cdɛ kur ŋuaan. <br />
44Ti̱ti̱ kɛ kɛn nɛy tëë ci Muthɛ kɛ kuɛn kɛnɛ Ä-ron, tëë lua̱k kɛ ɛ bööth thuk duëli ji̱ I-thɛ-rɛl da̱ŋ wäl rɛw. 45Inɔ cu wutni ji̱ I-thɛ-rɛl diaal tëë ca kuɛn thukni duëli gua̱ni, tin ci runkiɛn cop kä jiɛɛn da̱ŋ rɛw kä lua̱ŋkɛ ko̱r, 46cu pekdiɛn diaal, a nɛy ti bathdɔɔri ti kur bäkɛl wi̱cdɛ diɔ̱k wi̱cdɛ kur dhieec wi̱cdɛ jiɛɛn dhieec. <br />
47Ɛ ni ɣöö /ka̱n kuay ji̱ Lii-bay kuɛn kɛ kɛ kɛɛl. 48Kɛ ɣöö ci Kuoth Nhial Muthɛ jiök i̱, 49“Ɛ ni ji̱ Lii-bay kärɔ̱ /ca bi kuɛn tɔ̱ rɛy ji̱ I-thɛ-rɛl, 50ɛ ni ɣöö bi ji̱ Lii-bay ka̱m la̱t kɛmɛkädä kɛnɛ kuakɛ diaal, bikɛ jɛ kap kɛ kuakɛ kɛɛl, kä bikɛ jɛ tit, kä bikɛ pua̱t gëëknikɛ. 51Kä mi görkɛ wuɔ̱c kɛmɛkä, bi ji̱ Lii-bay ɛ ruɔ̱ɔ̱l kä mi görkɛ yiɛthdɛ piny, bi jɛ la̱t ni ji̱ Lii-bay mi wä radɔ̱diɛn ben thiekädɛ ba näk. 52Kä ji̱ I-thɛ-rɛl akɛ pua̱tkɛ wi̱i̱kiɛn kɛ thuk duëlikiɛn, thok duëël ɔ kɛ wecdɛ, ram ɔ kɛ dhɔrɛ. 53Bi pua̱t ni ji̱ Lii-bay gëëkni kɛmɛkä palä, inɔ dɔ̱ɔ̱ ci gak Kuɔth dëë ben kä duɔl ji̱ I-thɛ-rɛl. Kä bi ji̱ Lii-bay la̱tdiɛn a ti̱et kɛmɛkä palä.” 54Ti̱ti̱ kɛ tin ci ji̱ I-thɛ-rɛl kɛ la̱t nikɛ tëë diaal tëë ci Kuoth Nhial kɛ la̱t Muthɛ. <br />
<h3><a href="num chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
