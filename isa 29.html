<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
29 <br />
Da̱k Jɛ-ru-tha-lɛm <br />
1Riɛk akɛ Ä-ri-yel, Ä-ri-yel, <br />
wec ëë ci Dee-bid <br />
pua̱t thi̱n! <br />
Matni ruɔ̱n kä ruɔ̱n, <br />
kä ɛ mi̱th ti̱mä te thi̱n. <br />
2Kä ŋotdɛ bä Ä-ri-yel go̱l, <br />
ɛ bi te ni pa̱r kɛnɛ <br />
jiath lɔaac thi̱n, <br />
bɛ ce̱tnikɛ yi̱k wäŋä <br />
mucni kä ɣä. <br />
3Ɣän bä ji̱ mak kɛ rɛm mi go̱l ji̱, <br />
kä bä ji̱ go̱l kɛ biɛɛni, <br />
bä ji̱ göl piny kɛ lätkä. <br />
4Kä bi ruac ni piny muɔ̱ɔ̱n <br />
ce̱tnikɛ jɔak, <br />
bi ruacdu ben ni rɛy tuɔ̱ɔ̱r, <br />
bi jɔwdu päl ni piny muɔ̱ɔ̱n <br />
ce̱tnikɛ jɔw jɔkä, <br />
ni rɛy tuɔ̱ɔ̱r bi ruacdu <br />
ben thi̱n. <br />
5Duundɛ ɣöö bi ji̱ tɛ̈ru diaal <br />
ce̱tnikɛ tur, <br />
kä bɛ nɛy tin thil pälikä <br />
lɔk ce̱tnikɛ ko̱m. <br />
Ɛ kueckɛ bɛ kɛ pärikä, <br />
6bi Kuoth Nhial in <br />
la Ruey Ɣɔaa yɛ gui̱l, <br />
bɛ yɛ gui̱l kɛ ma̱a̱r kɛnɛ <br />
lath piɛny kɛ rɔal <br />
mi di̱i̱t, <br />
bɛ yɛ gui̱l kɛ ruɔth <br />
kɛnɛ thul, <br />
kɛ mac mi pɛt ŋɔak. <br />
7Kä döör diaal tëë nyiëëny <br />
kɛ Ä-ri-yel, <br />
kɛn döör diaal tëë <br />
nyiëëny kɛ jɛ, <br />
kɛ ti̱eckɛ tin bum <br />
tëë gölkɛ jɛ, <br />
bikɛ ce̱tnikɛ läk kɛnɛ <br />
nyuuth wa̱r. <br />
8Ce̱tnikɛ min la ram mi <br />
näk buɔthɛ, <br />
läk a läkikä i̱ mi̱thɛ, <br />
kä bi buɔthdɛ ŋot <br />
ni thi̱n mi cɛ keer, <br />
kiɛ min la ram mi näk rɛw ɛ <br />
läk a läkikä <br />
ce̱tkɛ mi cɛ maath kɛ pi̱w, <br />
kä bɛ keer ɛ ŋotdɛ <br />
näk rɛw ɛ, <br />
ɛ jɛn ta̱a̱ in bi tekɛ <br />
döör diaal, <br />
tin nyiëëny kɛ Päm Dha-yɔn. <br />
9Jakni rɔ kä dɔ̱a̱r bi cua̱ dɔ̱a̱r, <br />
kä jakni rɔ kä cɔr <br />
bi cu cɔr! <br />
Lätni ce̱tkɛ yɔ̱ŋ kɔŋä <br />
kä /ciɛ kɔaŋ, <br />
jakni rɔ kä yɔ̱ŋ mi <br />
/ci mɔ a yɔ̱ŋ kɔŋä! <br />
10Kɛ ɣöö ci Kuoth Nhial <br />
yɛ wuɔ̱c yiëë ni̱en <br />
mi di̱i̱t, <br />
kä cɛ wäŋ göökni kum, <br />
kä cɛ cär ti̱tni kum. <br />
11Nyuuth kä ti̱ti̱ diaal kä yɛ ce̱tkɛ nikɛ rieet buɔk mi ca riy kä ca gäk. Mi ca ka̱m ram mi dëë jɛ kuɛn, mi ca jiök i̱, “Kuɛn nɛmɛ,” derɛ wee i̱, “/Cä jɛ bi luäŋ kɛ kuën, kɛ ɣöö tëë gääkä.” 12Kä mi ca bok ka̱m ram mi /ci jɛ dëë kuɛn, mi ca jɛ jiök i̱, “Kuɛn nɛmɛ,” la wëë i̱, “/Cä jɛ bi luäŋ kɛ kuën.” <br />
13Cu Kuoth Nhial wee i̱, <br />
“Nɛy ɛ ti thia̱kɛ <br />
kɛ ɣä kɛ thukiɛn, <br />
kä luɔ̱thkɛ ɣä kɛ lëëpkiɛn, <br />
kä nɔ̱a̱n lo̱ckiɛn ɛlɔ̱ŋ kɛ ɣä, <br />
kä paliɛn kɛ ɣä ɛ nyuuth nath <br />
ti ŋi̱eeckɛ kɛ kɛɛt, <br />
14Kɛ kui̱c ɛmɔ bä kɛn nɛy ti̱ti̱ <br />
moc kɛ rik ti kɔ̱ŋ, <br />
bäkɛ moc kɛ lät ti <br />
ga̱ykɛ naath, <br />
kä bi pɛl nɛɛnikiɛn <br />
tin pɛl thuɔ̱k, <br />
kä bi ŋäc ŋɔaani nɛɛni <br />
tin ŋa̱ckɛ ŋɔak thil.” <br />
15Riɛk akɛ nɛy tin tɛ̱̈ɛ̱̈kɛ <br />
cärkiɛn kɛ Kuoth Nhial, <br />
nɛy tin la̱tkɛ lätkiɛn <br />
rɛy muɔ̱th, <br />
tin la wee i̱, <br />
“Ɛŋa mi nɛɛn kɔn? <br />
Kä ɛŋa mi ŋäc kɔn?” <br />
16Yɛn luɔ̱ŋɛ wuɔ̱th ŋɔaani piny, <br />
ce̱tdɛ kɛ mi tääth dha̱a̱ri <br />
derɛ mun ta̱th, <br />
dëë tin ta̱thkɛ ruac kɛ kui̱ <br />
raam in tääthkɛ i̱, <br />
“/Kenɛ ɣä täth”, <br />
kiɛ dëë tin ca täth ruac <br />
kɛ kui̱ raam in tääthkɛ i̱, <br />
“Thilɛ mi ŋäcɛ”? <br />
Ŋa̱th kɛ nhiam <br />
17Kä /ciɛ gua̱a̱th mi tɔt ɛ nëë <br />
cu Lɛ-ba-nɔn a mun ciɛkä <br />
bɛɛl mi gɔaa, <br />
ɛ bi muɔ̱n ciɛkä bɛɛl <br />
ce̱tnikɛ rup? <br />
18Ɛn cäŋ ɛmɔ bi mi̱eŋ rieet <br />
buɔk liŋ, <br />
kä bi ciöör guic rɛy muɔ̱th mi col. <br />
19Bi nɛy tin kɔ̱a̱c kɔ̱a̱a̱c tɛ̈th <br />
lɔaac jek kä Kuoth Nhial, <br />
kä bi can liak jek <br />
kä Kuoth I-thɛ-rɛl. <br />
20Kɛ ɣöö bi nɛy tin thil <br />
pälikä thil, <br />
kä bi yaak cu cuɔ̱ŋ, <br />
kä nɛy diaal tin <br />
la̱tkɛ jiäk bakɛ woc, <br />
21nɛy tin ba raan jak kä dui̱r, <br />
nɛy tin lua̱kɛ nɛy tin <br />
mackɛ luɔ̱ɔ̱kni, <br />
kɛ nɛy tin pënkɛ <br />
naath cuŋkiɛn. <br />
22Kɛ kui̱c ɛmɔ ci Kuoth Nhial ëë kään A-bɛ-ram, mëë ruac kɛ dhɔr Je-kɔb wee i̱, <br />
“/Ci Je-kɔb bi lɛ ŋot kɛ pöc, <br />
kä /ci buariɛn <br />
bi lɛ ŋot thi̱n. <br />
23Kɛ ɣöö mi wa gaatkiɛn <br />
nɛn rɛydiɛn, <br />
ɛn la̱t tetädä, <br />
bikɛ ciötdä tit ala <br />
mi rɛl rɔ, <br />
bikɛ Kuoth Je-kɔb liak, <br />
bikɛ Kuoth I-thɛ-rɛl luɔ̱th. <br />
24Kä nɛy tin ci duer <br />
rɛy yieekä, <br />
bikɛ ŋäc ŋɔaani jek, <br />
kä nɛy tin kuɔm <br />
bikɛ luek nhɔk.” <br />
<h3><a href="isa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
