<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
7 <br />
Ciaŋ bo̱thä palä Mal-ki-dhɛ-dɛk <br />
1 # 7:1-2 Tuk 14:17-20. “Kä Mal-ki-dhɛ-dɛk ɛmɛ, jɛn ɛ kuäär Ca-lɛm, kä ɛ bo̱o̱th palä Kuɔth in Di̱t ni jɛn kä ti diaal, cuɛ röm kɛ A-bɛ-ram lunyädɛ jɔk jucä kua̱ri, kä cuɛ A-bɛ-ram poth”, 2kä cu A-bɛ-ram ɛ ka̱m “wäl wäli ŋɔaani diaal tëë cɛ pɛc.” Kä luɔt cio̱tädɛ kɛ nhiam “lotdɛ ni ɣöö kuäär cuŋni”, kä jɛn bä ɛ kuäär Ca-lɛm, min lot ni ɣöö “kuäär malä.” 3Jɛn thilɛ jɛ gua̱n kiɛ man kiɛ gua̱ndɔɔŋnikɛ, kä thilɛ jɛ tuk ni̱ni, kiɛ pek teekä bä, kä jɛn cäätdɛ kɛ Gat Kuɔth, kä jɛn tëë thi̱n ala bo̱o̱th palä mi do̱raar. <br />
4Nɛ̈nɛ jɛ di̱tdɛ i̱di! A cäŋɛ ni gua̱ndɔɔŋdan ni A-bɛ-ram cuɛ jɛ ka̱m wäl wäli ŋɔaani diaal tëë pɛɛcɛ ko̱o̱r. 5Kuay Lii-bay tëë la bööth palä tekɛ kɛ cuɔ̱ɔ̱ŋ rɛy ŋutdä kɛ ɣöö ba wäl wäli ka̱n kä ji̱ I-thɛ-rɛl tin la ji̱ wecdiɛn, a cäŋ ni mɔ kɛn diaal kuay A-bɛ-ram ɔ. 6Kä jɛn wut ɛmɛ mɛ thil kaar kuayni ji̱ Lii-bay ɛ cuɛ wäl wäli ka̱n kä A-bɛ-ram, kä cuɛ A-bɛ-ram poth ram in ci tëë ca la̱r jɛ jek. 7Kä thilɛ diw, ɛn ɣöö puɔthkɛ ram mi tɔt ɛ ram mi di̱i̱t. 8Kɛ gua̱a̱th kɛl ka̱nkɛ wäl wäli ɛ ji̱ Lii-bay, kä kɛ gua̱a̱th mi dɔ̱ŋ ka̱nkɛ kɛ ɛ Mal-ki-dhɛ-dɛk ce̱tkɛ min ca gɔ̱r. 9Dee raan ɛ lar ɛn ɣöö Lii-bay in kän wäl wäli nyinä nath puɔ̱nydɛ, cuɛ wäl wäli nyinikɛ thöp kɛ A-bɛ-ram mëë tho̱pɛ nyinkɛ, 10kɛ ɣöö ŋotdɛ tëë puɔ̱ny gua̱ndɔɔŋdɛ, ɛ nëë ro̱m Mal-ki-dhɛ-dɛk kɛnɛ A-bɛ-ram. <br />
Bo̱o̱th palä mi da̱ŋ mi ce̱tkɛ Mal-ki-dhɛ-dɛk <br />
11Ɛ kui̱ bo̱thä palä ji̱ Lii-bay ɛn nëë ka̱mkɛ ji̱ I-thɛ-rɛl ŋuɔ̱t kɛ jɛ. Kä mi dee naath ciaaŋ mi thil diw jek kɛ jɛn ciaaŋ palä ɛmɔ, kuɛ la ŋu ruac naath kɛ kui̱ bo̱o̱th palä dɔ̱diɛn mi dee jɔɔc ce̱tkɛ Mal-ki-dhɛ-dɛk ɔ a /ci mɔ a bo̱o̱th palä mi ce̱tkɛ Ä-ron? 12Kä mi tëëkɛ ciaaŋ bo̱thä palä mi dɔ̱ŋ, bɛ tekɛ ŋuɔ̱t ti kɔ̱ŋ bä. 13Kɛ ɣöö ɛn ram min latkɛ ti̱ti̱ kɛ kui̱dɛ ɛ raan thuɔ̱k duëël mi dɔ̱diɛn, mi thilɛ ram mi ci met lät ala bo̱o̱th palä wi̱i̱ yi̱kä. 14Kɛ ɣöö jɔcɛ ɛn ɣöö Kuääran ni Kuoth ɛ kuɛ̈ɛ̈ mi bëë kä ji̱ Juda, kä thilɛ ruac bo̱thä palä mi ci Muthɛ ɛ lat kɛ kui̱ thuɔk duëël ɛmɔ. <br />
15Kä ɛn nɛmɛ cua ŋa̱c a gɔaa, mëë ci bo̱o̱th palä mi dɔ̱diɛn ɛmɛ jɔɔc mi ce̱tkɛ Mal-ki-dhɛ-dɛk. 16Ka̱n jɛ jak kä bo̱o̱th palä kɛ buɔ̱m nath kɛnɛ ŋuɔ̱tkiɛn, duundɛ ɣöö ɛ buɔ̱m teekädɛ mi thil pek. 17Kɛ ɣöö ca lar kɛ kui̱dɛ i̱,#7:17 Diit 110:4. <br />
“Ɛ ji̱n bo̱o̱th palä amäni cäŋ kɛl, <br />
bo̱o̱th palä mi ce̱tkɛ <br />
Mal-ki-dhɛ-dɛk.” <br />
18Cua ŋut ëëdan woc kɛ ɣöö kɔ̱cɛ kä ɛ baŋ. 19Kɛ ɣöö ŋut /ca duɔ̱ɔ̱r dee jakä gɔaa a thil diw. Kä täämɛ ca ŋa̱th mi gɔaa nööŋ min ti̱c kɔn thieekä Kuɔth. <br />
20Kä cua nɛmɛ la̱t kɛ ya̱c ɛ Kuoth. Kä cu nɛy tin kɔ̱ŋ a bööth palä a thil ya̱c. 21Duundɛ ɣöö cu Yecu a bo̱o̱th palä kɛ ya̱c mëë ci Kuoth ɛ jiök i̱,#7:21 Diit 110:4. <br />
“Ci Kuäär ni Kuoth ɛ yac, <br />
kä /cɛ wi̱cdɛ bi nyɔk <br />
kɛ ca̱r i̱, <br />
‘Ɛ ji̱n bo̱o̱th palä amäni cäŋ kɛl.’ ” <br />
22Kɛ kui̱ yäcä nɛmɛ, cɛ Yecu jak kä nyuuth mi la guk ruac mi gɔaa ni jɛn. <br />
23Bööth palä tëë nhiam ŋuankɛ, kɛ ɣöö /cakɛ pën la̱tdiɛn ɛ lia̱a̱. 24Kä kɛ ɣöö tëk Yecu kɛ tëk mi do̱raar, bɛ lät ala bo̱o̱th palä mi thil pek. 25Kɛ kui̱ ɛmɔ tëëkɛ lua̱ŋ gua̱thni diaal kɛ ka̱n nɛɛni tin bä kä Kuoth kɛ jɛ, kä tëkɛ ni ciaŋ kɛ ɣöö bɛ la̱ŋ kɛ kui̱diɛn. <br />
26Kɛ ɣöö ro̱ŋɛ ɛn ɣöö dënɛ tekɛ bo̱o̱th palä in di̱i̱t mi ce̱tkɛ nɔ, mi rɛl gɔɔydɛ rɔ, mi thil bɛ̈l, kä thil mɛ̈ɛ̈ny, mi ca lɛy kä ji̱ dueeri, kä ca kap nhiam kä nyin nhial diaal. 27Jɛn /cɛ ce̱tkɛ bööth palä tin di̱t tin kɔ̱kiɛn, tin la thöpkɛ muc ni ciaŋ kɛ kui̱ dueerikiɛn kɛ nhiam, kɛnɛ kui̱ dueeri nath. Kä duundɛ ɣöö jɛn cɛ mucdɛ thöp kä kɛl kärɔa mëë cɛ puɔ̱nydɛ thöp. 28Ɛpuc ciaŋ ŋuɔ̱t kuanyɛ naath ala bööth palä tin di̱t rɛy nyuänädiɛn, duundɛ ɣöö ya̱c in ci ben kɔɔr ŋutdä, cɛ Gat kuany min ca jakä thil diw amäni cäŋ kɛl. <br />
<h3><a href="heb chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
