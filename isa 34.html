<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
34 <br />
Bi Kuoth ji̱ tɛ̈rɛ luk <br />
1Bia thiekä lö döör, bia li̱eŋɛ, <br />
kä pa̱lɛ ji̱thkun piny <br />
lö naath! <br />
Ɛ wi̱c muɔ̱ɔ̱n liŋ jɛ kɛnɛ <br />
tin diaal tin cieŋ thi̱n, <br />
ɛ ɣɔw kɛɛliw liŋ jɛ <br />
kɛnɛ tin diaal <br />
tin bä raar thi̱n. <br />
2Kuoth Nhial gakɛ kɛ döör diaal, <br />
te ŋɛ̈ɛ̈nydɛ kɛ rɛmkiɛn diaal, <br />
bɛ kɛ näk, <br />
bɛ kɛ jak kä na̱kɛ kɛ. <br />
3Ba nɛɛkiɛn tin ci li̱w yuɔr raar, <br />
kä bi pua̱nykiɛn ŋuäny, <br />
kä bi pääm diaal <br />
lo̱o̱ny kɛ riɛm. <br />
4Bi nyin puɔ̱ɔ̱rä diaal thia̱y, <br />
kä bi pua̱a̱r rɔ riy <br />
ce̱tnikɛ bok. <br />
Kä bi nyinkɛ diaal pɛ̈ɛ̈n, <br />
ce̱tnikɛ min la ji̱th <br />
buɔ̱cä a pɛn, <br />
kɛnɛ min la ji̱th <br />
jiaath ŋɔ̱a̱p a pɛn. <br />
5Ci Kuoth Nhial thɛpdɛ <br />
rialikä ni puɔ̱ɔ̱rä, <br />
bɛ wä däk ni Ɛ-dɔm, <br />
nɛy tin ca da̱k ni piny. <br />
6Thɛp Kuɔth Nhial cɛ bony <br />
rɛy riɛm, <br />
ca jɛ kum ɛ thiɔl, <br />
ɛ riɛm deet rɔɔmni <br />
kɛnɛ böwni, <br />
kɛ thiɔl rokni rueethni <br />
deet rɔɔmni. <br />
Kɛ ɣöö te Kuoth Nhial kɛ muc <br />
kä Bɔ-dhɛ-ra, <br />
kä di̱t näkdɛ ikä muun Ɛ-dɔm. <br />
7Bi naath tëth ce̱tnikɛ mok, <br />
kɛnɛ rueeth thääkni <br />
kɛ thääk tin di̱t. <br />
Bi mundiɛn maath kɛ riɛm, <br />
kä bi tup maath kɛ thiɔl. <br />
8Te Kuoth Nhial kɛ cäŋ cutdä, <br />
tëë kɛ ruɔ̱n mi bɛ luk <br />
ni ji̱ tɛ̈r Dha-yɔn. <br />
9Kä bi kiɛr Ɛ-dɔm pɛ̈t kɛ mac, <br />
kä bi mundɛ waaŋ, <br />
kä bi mun kɛɛliw pɛ̈t <br />
ce̱tnikɛ ja̱th. <br />
10Bɛ pɛ̈t kɛ wäär kɛnɛ cäŋdäär <br />
a thil mi yieny jɛ, <br />
kä bi tolɛ wä ni puɔ̱ɔ̱rä <br />
a thil pek. <br />
Bɛ te ni baaŋ ri̱c kɛ ri̱c, <br />
kä thilɛ ram mi bi rët <br />
kɛ jɛ amäni cäŋ kɛl. <br />
11Ba jɛ ka̱n ɛ muɔ̱lguɔ̱ɔ̱c, <br />
bi cieŋ ni manliɛɛthni <br />
kɛnɛ jakɔa̱a̱k thi̱n. <br />
Bi Kuoth theem däkä nööŋ kä Ɛ-dɔm, <br />
bɛ theem däkä nööŋ thi̱n. <br />
12Kä bikɛ jɛ cɔli <br />
thilɛ Kuäär ɛn wi̱ni, <br />
kä bi ruëëckɛ diaal cu thil. <br />
13Bi do̱ny ni kuiy wi̱i̱nikɛ <br />
tin di̱t, <br />
kä bi do̱ny ni juaac <br />
puɔ̱ɔ̱ny kal wec. <br />
Bɛ la ni gua̱a̱th ka̱k guɔɔri, <br />
kä bɛ la ni dhɔr wuɔ̱tni. <br />
14Kä bɛ la gua̱a̱th ro̱mä <br />
nyaawni dɔaar kɛnɛ ya̱a̱k, <br />
bɛ la gua̱a̱th mi ro̱m jɔɔk thi̱n, <br />
kä bi yiey thuɔ̱ɔ̱mni, <br />
gua̱a̱th lɔ̱ŋä go̱r thi̱n. <br />
15Bi manliɛɛthni duëlkiɛn <br />
la̱t thi̱n, <br />
kä ba toŋkiɛn kuɛm ɛn wi̱ni, <br />
kä ba nyin tiɛtnikiɛn <br />
kul kɛ gɔ̱kiɛn, <br />
bi ka̱t dɛykiɛn ruɔ̱ɔ̱l ɛn wi̱ni, <br />
mɔ kɛnɛ rɛwdɛ. <br />
16Guicɛ rɛy buɔk Kuoth Nhial <br />
kä kuɛnɛ. <br />
Thilɛ kɛl kä ti̱ti̱ <br />
mi bi te jɔ̱ɔ̱r, <br />
thil mi bi rɛwdɛ te jɔ̱ɔ̱r. <br />
Kɛ ɣöö ɛ Kuoth Nhial laar jɛ mɔ, <br />
bi yiëë kɛ ruɔl guäth kɛl. <br />
17Ci Kuoth kɛ dääk kä mun <br />
kɛ yor gaakni, <br />
cɛ ram ɔ ka̱m kui̱dɛ, <br />
bikɛ jɛ ka̱n amäni cäŋ kɛl, <br />
bikɛ cieŋ thi̱n ri̱c ɔ <br />
nikɛ ri̱c ɔ. <br />
<h3><a href="isa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
