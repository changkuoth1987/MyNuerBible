<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
89 <br />
Mat ruac Kuɔth kɛnɛ Dee-bid <br />
(Wɛ̈ɛ̈ E-than raan Ɛdhra) <br />
1Ɣän bä dit kɛt kɛ kui̱ nho̱kä <br />
Kuɔth amäni cäŋ kɛl, <br />
ɣän bä gɔɔydu la̱t ri̱c diaal. <br />
2Kä nhökdu bɛ te thi̱n <br />
amäni cäŋ kɛl, <br />
kä gɔɔydu thilɛ mi wany jɛ <br />
ce̱tdɛ nikɛ pua̱a̱r. <br />
3Kä curi ruac i̱, “Cä mat ruac <br />
la̱t kɔnɛ raandä <br />
min cä mɛk, <br />
cä guk lat kɛ ja̱ŋdä ni <br />
Dee-bid i̱, <br />
4‘Bä kuayku jak kä te thi̱n <br />
amäni cäŋ kɛl, <br />
kä bä kuääru jak kä te thi̱n <br />
rɛy ri̱cni diaal.’ ” <br />
5Ɛ pua̱a̱r liak lätku tin ga̱ykɛ <br />
naath lö Kuoth Nhial, <br />
kä gɔɔydu latkɛ jɛ rɛy <br />
dolädu min rɛl rɔ! <br />
6Kä ɛŋa nhial dëë pa̱a̱r <br />
kɛ Kuoth Nhial ɔ? <br />
Ɛŋa kä nɛy diaal tin te <br />
puɔ̱ɔ̱rä cäätkɛ <br />
Kuoth Nhial ɔ? <br />
7Ɛn Kuoth Nhial luɔ̱thkɛ ni jɛ, <br />
ɛ buɔ̱n nɛɛni tin gɔw, <br />
luɔ̱thkɛ ni jɛ ɛlɔ̱ŋ kä tin <br />
diaal tin te gekädɛ? <br />
8Kä lö Kuoth Nhial in la <br />
Ruey Ɣɔaa, <br />
ɛŋa mi bum ce̱tkɛ ji̱n <br />
Kuoth Nhial? <br />
Kä gɔɔydu tëë ni gekädu. <br />
9Ji̱n ruaaci bar mi di̱i̱t, <br />
kä la muaŋdɛ a jak kä bit. <br />
10Curi Ra-ɣab däk ce̱tkɛ ram <br />
mi ca näk, <br />
kä curi ji̱ tɛ̈ru riaw <br />
kɛ buɔ̱mdu. <br />
11Pua̱a̱r ɛ duŋdu amäni piny <br />
bä ɛ duŋdu, <br />
kä ci ɣɔw cak nikɛ tin diaal <br />
tin te thi̱n. <br />
12Kä curi cam ɣɔaa kɛnɛ <br />
cuec ɣɔaa cak, <br />
kä cu päm Ta-bor kɛnɛ päm <br />
Ɛr-mon ciötdu puany kɛ dit. <br />
13Ti̱i̱kɛ buɔ̱m mi di̱i̱t, <br />
tetdu bumɛ, ɛn tet cuëëcdu. <br />
14Kä kuääru ɛ kuäär cuŋni <br />
kɛnɛ thuɔ̱ɔ̱k, <br />
kä nhök kɛnɛ gɔɔy te ni <br />
kɛn nhiamdu. <br />
15Tɛ̈th lɔaac akɛ nɛy <br />
tin ŋa̱ckɛ ji̱, <br />
nɛy tin jäl rɛy buɔyä nhiamdu <br />
lö Kuoth Nhial, <br />
16tin liakɛ ciötdu ni̱ni diaal, <br />
tin liakɛ ji̱ kɛ kui̱ cuŋniku. <br />
17Ɛ ji̱n la wuɔ̱tda mɔ kä buɔ̱mda, <br />
kä kɛ nhökdu cikɔ moc <br />
kɛ buɔ̱m. <br />
18Kɛ thuɔ̱k bo̱o̱thda <br />
ɛ duŋ Kuɔth Nhial, <br />
kä kuäära ɛ duŋ <br />
Kuɔth I-thɛ-rɛl. <br />
19Mëëdan curi ruac kɛ nyuuthni <br />
kɛ nɛɛku curi kɛ jiök i̱, <br />
“Ɣän cä buɔ̱m ka̱m wääth köör, <br />
ɣän cua̱ ram kɛl mi ca mɛk <br />
rɛy nath ka̱m liak. <br />
20Ɣän cä ja̱ŋdä ni Dee-bid jek, <br />
kä cua̱ jɛ yi̱r kɛ liɛɛthdä <br />
min rɛl rɔ, <br />
21bi buɔ̱mdä te kɛɛl kɛ jɛ ni ciaŋ, <br />
kä bä jɛ moc buɔ̱m kɛ lua̱ŋdä. <br />
22/Ci ji̱ tɛ̈rɛ jɛ bi luäŋ kɛ puɔ̱t, <br />
kä /ci ji̱ nyuɔɔni jɛ bi <br />
ciɛŋ a jiäk. <br />
23Ɣän bä ji̱ tɛ̈rɛ dup nhiamdɛ <br />
kä bä nɛy tin lökɛ <br />
jɛ to̱l kä piny. <br />
24Kä bi nhökdä kɛnɛ gɔɔydä <br />
te kɛɛl kɛ jɛ, <br />
kä kɛ kui̱ cio̱tdä <br />
ba buɔ̱mdɛ liak. <br />
25Ɣän bä kuäärɛ jak kä räth <br />
ɛ känɛ jɛ ni yieer <br />
a wä ni kiir. <br />
26Kä bɛ ɣä cɔl wëë i̱, <br />
‘Ɛ ji̱n gua̱a̱r, <br />
kä Kuothdä, <br />
kä Päm känädä.’ <br />
27Ɣän bä jɛ cu jak kä kɛ̱̈ɛ̱̈, <br />
kä bi di̱t ni jɛn kä kua̱r <br />
wec muɔ̱ɔ̱n. <br />
28Kä bä nhökdä min thil pek tit, <br />
kɛ kui̱dɛ amäni cäŋ kɛl, <br />
kä bi mat ruacdä tekɛ jɛ <br />
thilɛ mi bi jɛ wany. <br />
29Kä bä kuaykɛ jak kä te wan ɔ <br />
amäni cäŋ kɛl, <br />
kä bi kuäärɛ te thi̱n <br />
ce̱tnikɛ pua̱a̱r. <br />
30Kä mi wä gaatkɛ ŋuɔ̱tkä <br />
wä pa̱l ruëëc, <br />
ɛ /ca bi guɔ̱ɔ̱r ni luëëkä, <br />
31mi ca ciɛŋkä päl, <br />
kä /ci kɛn luëëkä tit. <br />
32Ɣän bä kɛ duäc kɛ kɛɛt <br />
kɛ kui̱ dueerikiɛn, <br />
kä bä duäc kɛ waat <br />
kɛ kui̱ jiäkiɛn. <br />
33Duundɛ ɣöö /cä nhökdä <br />
bi woc kä kɛ, <br />
kä /cä ŋa̱thdä bi päl. <br />
34Kä ɣän /cä mat ruacdä bi päl, <br />
kiɛ bä ri̱et in cä lar päl. <br />
35Ɣän cä rɔ yac nikɛ ciötdä <br />
min rɛl rɔ, <br />
ɣän /cä Dee-bid bi ka̱c kac. <br />
36Bi kuaykɛ te thi̱n <br />
amäni cäŋ kɛl, <br />
kä bi kuäärɛ te wa̱nɛ <br />
ce̱tnikɛ cäŋ nhiamdä. <br />
37Bɛ te thi̱n ala do̱raar <br />
ce̱tnikɛ pay, <br />
ɛn neen puɔ̱ɔ̱rä min thuɔ̱k.” <br />
38Kä täämɛ ci kuäär in ci kuany <br />
lo̱k kä ci jɛ yiäk, <br />
kä ci gaak kɛ jɛ ɛn ram <br />
in ci mɛk. <br />
39Kä ci mat ruac jay kɛ ja̱ŋdu, <br />
kä ci kum kuäärädɛ yuɔr <br />
ni rɛy tupä. <br />
40Kä ci pa̱nynikɛ diaal däk, <br />
kä ci wi̱i̱kɛ tin <br />
buɔ̱m buɔ̱ɔ̱m riɔ̱r. <br />
41Kä nɛy diaal tin ret kɛ kutdɛ <br />
la mackɛ jɛ, <br />
kä cɛ cua̱ cäät <br />
kä ji̱ thieekädɛ. <br />
42Kä ci ji̱ tɛ̈rɛ moc kɛ buɔ̱m, <br />
ci ji̱ gaakdɛ diaal jak kä <br />
tɛth lo̱ckiɛn. <br />
43Ci mutdɛ cu jak kä thil luɔt, <br />
kä /keni jɛ luäk ko̱o̱r. <br />
44Kä ci kɛɛt kuäärä woc tetkädɛ, <br />
kä ci kɔm kuäärädɛ yuɔr piny. <br />
45Kä ci ni̱n ŋuɛɛtädɛ jak kä ciɛk, <br />
kä ci jɛ kum kɛ pöc. <br />
46Ɛ biku mäni nɛy lö Kuoth Nhial, <br />
bi rɔ tɛ̱̈ɛ̱̈ amäni cäŋ kɛl ɔ? <br />
Kä bi mäni nɛy bi ŋɛ̈ɛ̈nydu <br />
dɔap ce̱tkɛ mac ɔ? <br />
47Kä timɛ lö Kuoth Nhial, <br />
ɛn ɣöö ciɛk tëkdä, <br />
ŋäcni jɛ ɛn ɣöö ci nɛy diaal <br />
cak ɛla naath! <br />
48Tëë kɛ ram mi dëë tëk <br />
a /cɛ bi li̱w? <br />
Kä ɛŋa dëë tëkdɛ gaŋɔ <br />
kä buɔ̱m li̱eth? <br />
49Kuäär, kä nhökdu mëë wal <br />
ëë thil pek, <br />
mëë ci la̱r Dee-bid kɛ <br />
gɔɔydu a nikä? <br />
50Carɛ Kuäär ɛn ɣöö ca ja̱ŋdu dɔl, <br />
ɣän ruɔ̱ɔ̱tdä kuethni dööri <br />
kɛ lɔcdä, <br />
51kuethni tin kuëthkɛ ni ɣä ɛ ji̱ <br />
tɛ̈ru lö Kuoth Nhial, <br />
tin dɔalkɛ lät randu diaal <br />
in ci mɛk. <br />
52Ɛ liak wä kä Kuoth Nhial <br />
amäni cäŋ kɛl! <br />
Inɔnɔ. <br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
