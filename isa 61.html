<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
61 <br />
Thuk känä ti gɔw <br />
1Te yiëë Kua̱r ni Kuoth kɛ ɣä, <br />
kɛ ɣöö ci Kuoth Nhial <br />
ɣä kuany, <br />
kɛ ɣöö bä can nöŋ thuk ti gɔw, <br />
cɛ ɣä ja̱k kɛ ɣöö bä nɛy <br />
tin jiɛth lo̱ckiɛn bum, <br />
kä bä pɛ̈ɛ̈c la̱t ɣöö bikɛ lɔar, <br />
kä bä ji̱ yieenä <br />
la̱t ɣöö cakɛ lony, <br />
2kä bäkɛ la̱t ruɔ̱n gɔɔyä <br />
Kuɔth Nhial, <br />
ɛn cäŋ juɔ̱cdɛ kɛ ji̱ tɛ̈r, <br />
kɛ ɣöö bɛ nɛy diaal <br />
tin pär bum, <br />
3kä bɛ nɛy tin pär <br />
kä Dha-yɔn moc, <br />
bɛ kɛ moc kum kuäärä <br />
kɛ gua̱a̱th ŋɛthä, <br />
kä bɛ kɛ moc kɛ tɛ̈th lɔaac <br />
kɛ gua̱a̱th pärä, <br />
kä bɛ kɛ moc diit puɔnyä <br />
kɛ gua̱a̱th jiɛthä lɔaac, <br />
dɔ̱ŋ dëë kɛ cɔli jiath riɛt cuŋni, <br />
mi ca pith ɛ Kuoth Nhial, <br />
kɛ ɣöö ba jɛ liak. <br />
4Kä bikɛ ti̱ec tëë wal tëë <br />
ci da̱k nyɔk kɛ ta̱th, <br />
kɛn ti̱ec tëë ci da̱k <br />
bakɛ nyɔk kɛ lätni, <br />
kä bikɛ wi̱i̱ tëë ci da̱k buɔt, <br />
kɛn wi̱i̱ tëë ca däk ni wal. <br />
5Bi jur dëtku yien, <br />
nɛy tin jur ba ka̱a̱ku pur, <br />
6duundɛ ɣöö ba yɛ cɔl i̱ <br />
bööth palä Kuɔth Nhial. <br />
Bi ciötdun a bööth <br />
palä Kuɔthda, <br />
kä bia ria̱ŋ dööri cam, <br />
bi lo̱ckun tɛɛth <br />
kɛ ria̱ŋdiɛn. <br />
7Kɛ gua̱a̱th po̱cädun, <br />
bia jek ni muc nikä rɛɛw, <br />
kɛ gua̱a̱th buarädun, <br />
bi lo̱ckun tɛɛth kɛ kui̱dun, <br />
kɛ kui̱c ɛmɔ bikɛ muc rɛw <br />
jek muundiɛn, <br />
kä bia cu tekɛ tɛ̈th lɔaac <br />
mi thil pek. <br />
8Kɛ ɣöö ɣän Kuoth Nhial <br />
nhɔakä cuŋ, <br />
ɣän lökä mac kɛnɛ <br />
lät jiäkni, <br />
kɛ gɔɔydä bäkɛ culikä, <br />
kä bä mat ruac mi do̱raar <br />
la̱t kɛ kɛ. <br />
9Kä ba kuaykiɛn ŋa̱c rɛy dööri, <br />
kä ba gaatkiɛn ŋa̱c <br />
rɛy nath, <br />
nɛy diaal tɔ̱ bakɛ nɛn tɔ̱ bakɛ ŋa̱c, <br />
ɛn ɣöö kɛ nɛy ti ca poth <br />
ɛ Kuoth Nhial. <br />
10Ɣän bi lɔcdä tɛɛth ɛlɔ̱ŋ <br />
kɛ Kuoth Nhial, <br />
bi ti̱eydä Kuothdä liak, <br />
kɛ ɣöö cɛ ɣä kum kɛ bi̱i̱ känä, <br />
cɛ ɣä yi̱k piny <br />
kɛ bi̱i̱ cuŋni, <br />
ce̱tnikɛ min la cɔ nyaal rɔ <br />
a pik kɛ jiöŋgööni, <br />
kɛnɛ min la kaw rɔ <br />
a pik kɛ dɔ̱a̱kni. <br />
11Ce̱tkɛ min la kuay a do̱ny piny, <br />
kä ce̱tkɛ min la tin ca pith <br />
rɛy kakä a do̱ny, <br />
inɔ bä bi Kuäär ni Kuoth cuŋ <br />
kɛnɛ puɔnyni nööŋ nhiam <br />
dööri diaal. <br />
<h3><a href="isa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
