<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
24 <br />
1Kɛ kɔr ni̱ni da̱ŋ dhieec cu bo̱o̱th palä in di̱i̱t ni A-na-ni-ath ben kɛnɛ tha̱a̱ŋ di̱tni ji̱ Juudh kɛ gua̱n ŋuɔ̱tni ni Ter-tä-läth. Cukɛ lukdiɛn kuëŋ nhiam mädhi̱i̱r kɛ kui̱ Puɔl. 2Kä mëë ca Puɔl cɔl, cu Ter-tä-läth jɛ tok kɛ mi gɔnyɛ jɛ, wëë i̱, <br />
“Ji̱n kuäär, kɛ pɛl bo̱thädu, ci kɔ nöŋ mal kɛ gua̱a̱th mi bäär, kä ci ti ŋuan rialikä, kɛ kui̱ döör ɛmɛ. 3Kä mɛmɛ cakɔ jɛ nhɔk kɛ dup diaal, gua̱thni diaal kɛ tɛ̈th lɔaac mi di̱i̱t. 4Kä kɛ ɣöö /cä gua̱a̱th mi di̱i̱t bi naŋ kä ji̱, ɣän la̱ŋä ji̱ ɛn ɣöö bi kɔ liŋ kä mi tɔt kɛ kɔ̱a̱c lɔaacdu. 5Kɛ thuɔ̱k cakɔ wut ɛmɛ jek ɛn ɣöö ɛ gua̱n riirä mi di̱i̱t, kä ɛ ram mi gua̱n kuuthä nath rɛy ji̱ Juudh diaal wi̱i̱ muɔ̱ɔ̱n, kä ɛ bo̱o̱th bunä ji̱ Na-dha-rɛth. 6Kä jɛn cuɛ jɛ ɣɔ̱n bä ɛn ɣöö bɛ luaak Kuɔth ya̱r, kä cuakɔ jɛ käp. [Kä cuakɔ jɛ car ɛn ɣöö bakɔ jɛ luk ce̱tkɛ ciaaŋ ŋuɔ̱tnikɔ. 7Kä duundɛ ɣöö cu kuäär lathkëëri ni Li-thiäth jɛ ben naŋ kä kɔ kɛ buɔ̱m mi di̱i̱t. 8Kä cu Li-thiäth wee bi gua̱n goo̱nyädɛ ben nhiamdu.]#24:6b-8a Ɛn ka̱a̱th ti̱ti̱ matkɛ ni jɛ thi̱n ɛ tha̱a̱ŋ buɔkni tëë wal. Kä kɛ thiecnidu kɛ jɛ bi ji̱n puɔ̱nydu ŋɔaani diaal tin gɔanykɔ ni jɛ luäŋ kɛ ŋäc kä jɛ.” <br />
9Kä ci ji̱ Juudh rɔ̱ mat kä gɔnydɛ, latkɛ jɛ ɛn ɣöö mɛmɛ kɛɛliw ɛ thuɔ̱k. <br />
Ga̱ŋ Puɔl kɛ rɔ nhiam Pi-lik <br />
10Mëë ci kuäär ɛ nyoth kɛ tetdɛ kɛ ɣöö bɛ ruac, cu Puɔl ɛ loc i̱, <br />
“Ɣän ŋa̱cä jɛ ɛn ɣöö kɛ run ti ŋuan cɛ ji̱n luuk rööl ɛmɛ, kɛ kui̱c ɛmɔ tɛth lɔcdä kɛ ɣöö bä rɔ gaŋ nhiamdu. 11Ce̱tkɛ mɔ bi jɛ jek ɔ, /cikɛ ni̱n ti ba̱lkɛ ni̱n wäl rɛw kɛn tëë wä kɛ ɣä pal kä Jɛ-ru-tha-lɛm. 12Kä /kenkɛ ɣä jek a gakä kɛ raan, kiɛ jakä naath kä rɔal rɛy luaak Kuɔth, kiɛ gua̱thni palä ji̱ Juudh, kiɛ rɛy wec. 13Kä /cikɛ ji̱ dee nyuɔ̱th thuɔ̱k kä min gɔanykɛ ni ɣä. 14Kä ɣän bä ji̱ la̱t mɛmɛ, ɛ ɣöö palä Kuoth gua̱ndɔɔŋnikɔ ce̱tkɛ ciaŋ Duɔ̱ɔ̱p in cɔl kɛn ɛ i̱ kac, kä ɣän ŋa̱a̱thä ti diaal tin ca gɔ̱r rɛy ŋuɔ̱tni kɛnɛ ruaacni göökni. 15Kä ta̱a̱ kɛ ŋa̱th rɛy Kuɔth, ɛn ɣöö ba ji̱ cuŋni kɛnɛ ji̱ dueeri jiɛc li̱th, ce̱tkɛ min ŋa̱thkɛ ɛ kɛn nɛy ti̱ti̱. 16Kɛ kui̱c ɛmɔ la ɣɔ̱a̱nɛ jɛ ni ciaŋ ɛn ɣöö /cä bi tekɛ duer nhiam Kuɔth kɛnɛ nhiam nath. 17Täämɛ mëë cä te jɔ̱ɔ̱r kɛ run, cua ben kɛ ɣöö bä do̱rä nöŋ yio̱w kɛnɛ ɣöö bä muc ben thöp. 18Kä mëë la̱tdä mɛmɛ, cukɛ ɣä jek rɛy luaak Kuɔth kɛ kɔr kä min cä nyin leyä thuk, kä thilä buɔ̱n kiɛ wuɔ̱w. 19Kä duundɛ ɣöö te tha̱a̱ŋ ji̱ Juudh ti bëë kä E-cia thi̱n deekɛ dhil ben nhiamdu wanɛ mɛ, kä deekɛ go̱o̱ny ben lat, mi tekɛ kɛ mi lökɛ kä ɣä. 20Kiɛ a wutni ti̱ti̱ pua̱nykiɛn latkɛ duerɔ ca jekɔ, mëë ta̱a̱ cuŋä nhiam ji̱ luɔ̱k, 21ɛ ni mi ɛ riet kɛl ɛmɛ mëë cä yɔal mëë ta̱a̱ cuŋä nhiamdiɛn i̱, ‘Ɛ kui̱ jiecä nɛɛni ti ci li̱w, ɛn ɔ gɔanykɛ ni ɣä nhiamdu mɔ wa̱lɛ.’ ” <br />
22Kä cu Pi-lik in ca la̱t Duɔ̱ɔ̱p ɛmɔ agɔaa luk ka̱p cuɔ̱ŋ a wëë i̱, “Mi wä Li-thiäth kuäär lathkëëri in di̱i̱t ben, bä lukdun ben ŋok.” 23Kä cuɛ kuäär lathkëëri in tɔt jiök ɛn ɣöö ba jɛ yien, kä bɛ te lɔrä kä mi tɔt, kä ba mäthnikɛ nhök ɣöö bikɛ tin go̱o̱rɛ lät kä jɛ. <br />
Puɔl nhiam Pi-lik kɛnɛ Di-ru-thi-la <br />
24Kɛ kɔr ni̱ni cu Pi-lik ben kɛnɛ ciekdɛ ni Di-ru-thi-la mi la nya ji̱ Juudh. Kä cuɛ Puɔl jäkä raan, kä cuɛ jɛ liŋ mëë ruacɛ kɛ kui̱ ŋäthä kɛ Kritho Yecu. 25Kä mëë cɛ ruac kɛ kui̱ cuŋni kɛnɛ ciaŋ in luäkni rɔ kɛnɛ luk in bi ben, cu Pi-lik dual, kä cuɛ wee i̱, “Jiɛyni ɛn, täämɛ. Kä mi wa̱a̱ wä tekɛ gua̱a̱th bä ji̱ cɔl.” 26Kä ɛn guäth ɛmɔ bä cuɛ ŋäth ni ɣöö ba jɛ moc yio̱w ɛ Puɔl. Kɛ kui̱ kä nɔmɔ cuɛ jɛ la cɔlɛ kä bɛ muɔɔŋ kɛ jɛ. 27Kä kɛ kɔr kä mëë ci run da̱ŋ rɛw thuuk, cua gua̱a̱th Pi-lik guäl ɛ Por-ciäth Pɛth-täth. Kä cu Pi-lik Puɔl ba̱ny rɛy duëël yieenä kɛ ɣöö go̱o̱rɛ ɣöö ba jɛ nhɔk ɛ ji̱ Juudh. <br />
<h3><a href="act chapter.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
</body>
</html>
