<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
9 <br />
Duäc I-thɛ-rɛl <br />
1A lɔcdu /ci tɛth lö I-thɛ-rɛl! <br />
A /ci gɔaa ɛlɔ̱ŋ ce̱tkɛ nɛy <br />
tin kɔ̱kiɛn, <br />
cia̱ ler mi ci Kuothdɛ pa̱l rueec. <br />
Ci nhɔk ni ɣöö bi rɔ kɔak <br />
ce̱tnikɛ ler mi dua̱ckɛ <br />
kä piny gua̱th kɔ̱a̱mni <br />
bɛɛl diaal. <br />
2Ɛn gua̱th kɔ̱a̱mni kɛnɛ dha̱a̱ri kɔaŋ <br />
/ca kɛ bi mi̱eth. <br />
Kä bi kɔaŋ in pay la̱t thil. <br />
3Kä /cikɛ bi lɛ te rɛy muɔ̱ɔ̱n <br />
Kuɔth Nhial, <br />
bi Ɛ-pa-rim cu loc kä I-jëp, <br />
kä bɛ cu cam ni mi̱th mi <br />
/ci rɔ lot kä A-thi-ri-ya. <br />
4Kä /ca kɔaŋ bi̱lɛ muɔc piny ala <br />
muc Kuɔth Nhial, <br />
amäni luurikiɛn /ca lɔc <br />
Kuɔth bi jak kä tɛth. <br />
Kä kɛn luuri ɛ tɔ̱ bikɛ ce̱tkɛ, <br />
mi̱eth jiɛthkä lɔaac kä kɛ, <br />
kä nɛy diaal tin wä kɛ <br />
wä cam, bikɛ nyuɔn. <br />
Kä ɛn mi̱th ɛmɔ ba duŋ buath <br />
pua̱nynikiɛn kärɔa, <br />
/cikɛ bi cop rɛy luaak <br />
Kuɔth Nhial ala muc. <br />
5Kä ɛŋu ɛnɔ bia la̱t ɔ kɛ cäŋ <br />
ŋarä min ca mɛk, <br />
cäŋ ŋarä Kuɔth Nhial? <br />
6Nɛ̈nɛ jɛ wäkɛ, lënykɛ rɔ kä <br />
A-thi-ri-ya, <br />
bi ji̱ I-jëp kɛ rol. <br />
Bikɛ kɛ kony ɛn wi̱ni <br />
rɛɛkdiɛn kä Mɛm-pith! <br />
Kä ba ria̱ŋdiɛn min la yiëëth <br />
in bo̱r can ɛ kuäk, <br />
kä ba ti̱eckiɛn ka̱n ɛ kuiy. <br />
7Ci gua̱a̱th kɛ kui̱ duäcä cop, <br />
gua̱a̱th in bi ram ɔ min ro̱ŋ <br />
kɛ jɛ jek. <br />
Mi wee tuɔɔk ɛn nɔmɔ, <br />
bi I-thɛ-rɛl ɛ ŋa̱c! <br />
Kä bikɛ wee i̱, <br />
“Gök ɛmɛ ɛ dɔ̱a̱r, <br />
kä ɛn ramɛ tekɛ yiëë ɛ yɔŋ.” <br />
Kɛ ɣöö ŋuan dueerkun <br />
kɛnɛ nyi̱er di̱tdun. <br />
8Gök ɛ gääŋ ji̱ Ɛ-pa-rim tin la <br />
nɛɛ Kuɔthdä, <br />
duundɛ ni ɣöö te dhuur <br />
duɔ̱pnikɛ diaal, <br />
kä te nyir luaak Kuɔth bä. <br />
9Cikɛ rɔ nyon kɛ dueerkiɛn <br />
ce̱tnikɛ mëë tekɛ kä Giba. <br />
Bi Kuoth dueerkiɛn tim kä bɛ <br />
kɛ duäc kɛ kui̱diɛn. <br />
Dueer I-thɛ-rɛl kɛnɛ rikɛ <br />
10Kä mëë jëkä I-thɛ-rɛl ce̱tdɛ <br />
nikɛ thoŋɛdit därdɔaar, <br />
kä mëë nɛ̈ɛ̈nä guuri, <br />
ce̱tkɛ nikɛ dɛy jiaath ŋɔa̱a̱p <br />
tin nhiam. <br />
Min cikɛ ben kä Baal-pɛ-or, <br />
cikɛ rɔ cu ley kuoth ni Baal. <br />
Kä cikɛ cu jiääk ce̱tnikɛ <br />
min nhɔk kɛn ɛ. <br />
11Bi wuɔ̱t Ɛ-pa-rim rɔ bar <br />
ce̱tnikɛ dit, <br />
bɛ thil dap, <br />
kä bɛ thil ruët, <br />
kä /ci ruët bi tuɔɔk. <br />
12A cäŋɛ mi wä kɛ gaat dap bä, <br />
bäkɛ naŋ ni kɛn diaal a <br />
thil kɛl mi bä ba̱ny <br />
piny a tëk. <br />
Kä mi wa̱a̱ kɛn diaal wä ba̱ny piny, <br />
riɛk akɛ kɛ. <br />
13Kä gaat Ɛ-pa-rim, kɛ nën <br />
in nɛ̈ɛ̈näkɛ, <br />
luɔtdiɛn ɣöö kɛ ti bi duɔ̱p. <br />
Bɛ gaatkɛ nöŋ ŋuut nath <br />
ɛn Ɛ-pa-rim. <br />
14Kä ɛŋu mi dëë thiec kä Kuoth <br />
Nhial i̱ derɛ lät kɛ nɛy ɛti? <br />
Jak ni mänkiɛn kä rol! <br />
Kä ɛ thinkiɛn thil cak! <br />
Luk Kuɔth kɛ I-thɛ-rɛl <br />
15Kɛ ɣöö lät jiäknikiɛn diaal <br />
tuɔɔkɛ kä Gil-gal, <br />
kä niɛ wa̱a̱ni cä kɛ tok <br />
kɛ lo̱k thi̱n. <br />
Kɛ kui̱ lätnikiɛn ti jiäk, <br />
bäkɛ tuɔɔk raar cieeŋdä. <br />
Kä /cä bi lɛ ŋot kɛ mi nhɔakä kɛ, <br />
ci bööthkiɛn diaal ɣä lo̱k. <br />
16Ɛ-pa-rim ce̱tdɛ kɛ juac mi <br />
ci tharɛ kööt, <br />
mi /ci dɛy dee kuir, <br />
kä /cikɛ bi tekɛ gaat. <br />
A cäŋ wä kɛ tekɛ gaat, <br />
kä nhɔk kɛn kɛ, bäkɛ näk. <br />
17Bi Kuothdä kɛ cu lo̱k, <br />
kɛ ɣöö /ka̱n ruac Kuɔth <br />
liŋ ɛ kɛn, <br />
bikɛ cu ga̱y rɛy nath. <br />
<h3><a href="hos chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
