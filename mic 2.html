<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
2 <br />
Riɛk nɛɛni tin miɛtkɛ ga̱y <br />
1Riɛk akɛ nɛy ti ca̱pkɛ tin jiäk, kä la̱tkɛ ti jiäk rɛy kölikiɛn! <br />
Kä niɛ mɔ ci ɣɔw baakɔ, <br />
la kɛn kɛ cua̱ lät, <br />
kɛ ɣöö luäŋ kɛn ɛ kɛ lätni. <br />
2Kä mɔ cikɛ kak bɛc ɔ, <br />
naŋ kɛn kɛ, <br />
kä mi kɛ duel, naŋ kɛn kɛ. <br />
Kä la kɛn raan a mac kɛ dhɔrɛ, <br />
kä mackɛ raan kɛ kakdɛ. <br />
3Kɛ kui̱c ɛmɔ, cu Kuoth Nhial wee, <br />
“Ɣän bä thok duëël ɛmɛ ca̱p <br />
mi jiäk, <br />
mi /cia ŋua̱kkun bi luäŋ <br />
kɛ luɔ̱ny thi̱n. <br />
Kä /cia rɔ̱ bi nyɔk kɛ ja̱l liakä, <br />
kɛ ɣöö ba cäŋ jiäkni. <br />
4Ɛn cäŋ ɛmɔ bikɛ yɛ lɛŋ, <br />
kä bikɛ yɛ par kɛ wiee <br />
mi bɛc bɛc, <br />
wä kɛ i̱, ‘Cakɔ da̱k ɛ puc, <br />
cɛ munda ka̱m naath. <br />
Cɛ jɛ ka̱n kä kɔ! <br />
Kä cɛ jɛ dääk kä ji̱ tɛ̈ra.’ ” <br />
5Kä kɛ kui̱c ɛmɔ /bi thil gua̱a̱th <br />
rɛy dolä nɛɛni Kuɔth Nhial <br />
mi wa mun da̱a̱k kɛ yor gaakni. <br />
6Kä cu naath ɣä jiök i̱, <br />
“/Cu nɛy lät ruac. <br />
/Cu ruac kɛ kui̱ ti̱ti̱ diaal. <br />
/Ci pöc bi ben kä kɔ.” <br />
7Kä ba nɛmɛ lat, lö thok <br />
duëël Je-kɔb? <br />
A ci yiëë Kuɔth Nhial <br />
ku ŋɔ̱a̱ŋ? <br />
A cɛ ti̱ti̱ bi ku la̱t, <br />
in cuŋ dupkɛ? <br />
Kä /ci ruacdä ku gɔaa kɛ ram. <br />
8Kä kɛ kɔr kä mi tɔt, <br />
cu yɛn nɛɛkä mak <br />
ce̱tkɛ ji̱ tɛ̈r. <br />
Kä cuarɛ bieyni ka̱n, <br />
kä nɛy ti ji̱ malä, <br />
kä nɛy ti jäl a thil ko̱r <br />
mi carkɛ. <br />
9Kä tuk yɛn män nɛɛnikä duëlikiɛn <br />
tin nhɔkɛ kɛn kɛ. <br />
Kä cia gaatkiɛn tin tɛ̈thkɛ <br />
lɔcdä naŋ kä kɛ. <br />
10Jiɛc rɔ kä wërkɛ, <br />
kɛ ɣöö ɛn gua̱th ɛmɛ <br />
thilɛ jɛ ka̱n, <br />
kɛ ɣöö cɛ jiääk, <br />
kä ci da̱kdɛ di̱t. <br />
11Kä mi ci gua̱n kacä kɛnɛ ram <br />
kaaŋ naath ben, <br />
kä ba yɛ jiök i̱, <br />
“Ɣän bä ruac kɛ ɣöö bi tekɛ <br />
kɔaŋ mi di̱i̱t,” <br />
jɛn ba gök nɛɛni ti̱ti̱! <br />
12Kä ɣän ɛ puc bä yɛ ruɔ̱ɔ̱l <br />
yɛn diaal lö ji̱ I-thɛ-rɛl, <br />
ɛ puc ɣän bä duɔth <br />
ji̱ I-thɛ-rɛl ma̱a̱t. <br />
Ɣän bäkɛ ruɔl guäth kɛl ce̱tkɛ <br />
rɔɔm rɛy luaak, <br />
ce̱tnikɛ det rɛy tɔ̱ɔ̱rä, <br />
kä bi mun thia̱a̱ŋ kɛ nɛy <br />
ti ŋuan. <br />
13Kä bi ram in lepkɛ duɔ̱ɔ̱p <br />
kɛ cu bo̱th. <br />
Kä bikɛ lɛny raar kɛ jɛ, <br />
kä bikɛ cu wä. <br />
Kä bi kuääriɛn wä nhiamdiɛn, <br />
kä bi Kuoth Nhial kɛ cu böth. <br />
<h3><a href="mic chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
