<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
10 <br />
Pi-tɔr kɛnɛ Kor-ni-läth <br />
1Tëëkɛ wut mi te kä Thɛ-tha-ria mi cɔal i̱ Kor-ni-läth, mi kuäär lathkëëri ti kuɔ̱r tin ŋa̱ckɛ kɛ ciöt i̱ Buɔ̱n ji̱ I-ta-li. 2Jɛn ɛ ram mi ci lɔcdɛ ka̱m Kuoth kä luthɛ jɛ kɛnɛ ji̱ dhɔaarɛ diaal. Kä jɛn la moocɛ naath tin can, kä la palɛ Kuoth ni ciaŋ. 3Kɛ cäŋ kɛl kɛ bua̱k kɛ gua̱a̱th thaak diɔ̱k cuɛ jääk Kuɔth nhial nɛn ɛ jɔc kɛ nyuuth bëë rɛc kä jɛ, kä cuɛ wee i̱, “Kor-ni-läth.” 4Kä cuɛ jääk di̱el guec kɛ dual, kä cuɛ wee i̱, “Ɛŋu, Kuäär?” Kä cu jääk ɛ jiök i̱, “Ci palu kɛnɛ mucku wä nhial ala ti̱em nhiam Kuɔth. 5Kä täämɛ jäkni naath kä Yapa, kä Thay-mɔn in cɔal i̱ Pi-tɔr. 6Jɛn cieŋɛ kɛɛl kɛ Thay-mɔn mi duuny guup, mi te dhɔrɛ gekä bar.” 7Mëë ci jääk ëë ruac kɛ jɛ jiɛɛn, cuɛ nɛy da̱ŋ rɛw kä ji̱ läätädɛ kɛ lathker mi ci lɔcdɛ ka̱m Kuoth cɔl rɛy nɛɛni tin la̱tkɛ jɛ ikä. 8Kä kɛ kɔr kä mëë cɛ kɛ la̱t ti diaal, cuɛ kɛ jäkä Yapa. <br />
9Mëë ruɔ̱n, mëë ŋotkɛ kɛ ja̱l kä cikɛ thia̱k kɛ wec, cu Pi-tɔr wä wi̱i̱ duëël kɛ cäŋdäär kɛ ɣöö bɛ wä pal. 10Kä cu buɔth ɛ näk, kä cuɛ mi̱eth mi derɛ cam go̱r, kä gua̱a̱th in rialkɛ mi̱eth ikä, cuɛ nyuuth nɛn. 11Cuɛ nhial nɛn cɛ rɔ lɛp kä cuɛ mi ce̱tkɛ bi̱i̱ mi di̱i̱t mi bëë piny luaykɛ jɛ piny kɛ tuɔ̱ŋkɛ da̱ŋ ŋuan. 12Kä rɛydɛ te ley diaal ti gööl, kɛnɛ muɔɔl piɛny, kɛ diit nhial thi̱n. 13Cu jɔw liŋ mi wee i̱, “Jiɛc rɔ, Pi-tɔr, näkni kä mi̱thni.” 14Kä duundɛ ɣöö cu Pi-tɔr ɛ loc i̱, “/Ciɛ jɛn, Kuäär ni Kuoth, kɛ ɣöö /ka̱n duɔ̱ɔ̱r mi jiääk kiɛ mi /ci gɔaa met ca̱m.” 15Cu jɔw rɔ nyɔk kɛ ben, jio̱kɛ jɛ i̱, “Mi ci Kuoth ɛ jak kä gɔaa /cu jɛ lar i̱ jiäkɛ.” 16Ɛn nɛmɛ cuɛ tuɔɔk ni kä diɔ̱ɔ̱k, kä cua nɔmɔ naŋ nhial. <br />
17Täämɛ min ci Pi-tɔr ga̱a̱c ɛlɔ̱ŋ kɛ mɔ dee a luɔt nyuuthä min cɛ nɛn ɔ, ni ɛn täämɛ cu wutni tin ca ja̱k ɛ Kor-ni-läth päl, kä cukɛ duel Thay-mɔn thiec, kä tekɛ cuŋä thok ciëŋ. 18Kä cukɛ ciöt, kä thieckɛ mi cieŋ Thay-mɔn in cɔal i̱ Pi-tɔr ɛn wa̱nɔ. 19Kä min ŋot Pi-tɔr caarɛ kɛ jɛn nyuuth ɛmɔ, cu Yiëë ɛ jiök i̱, “Nɛnɛ, go̱o̱r wutni da̱ŋ diɔ̱k ji̱. 20Ɛn täämɛ jiɛc rɔ, wër piny, kä wër kɛɛl kɛ kɛ a thil gal, kɛ ɣöö jäk kɛ ɣän.” 21Kä cu Pi-tɔr wä piny kä wutni, kä cuɛ wee i̱, “Ɛ jɛn ɣän ram in go̱o̱r yɛnɛ, luɔt benädun ɛŋu?” 22Cukɛ jɛ loc i̱, “Tëëkɛ ram mi cɔal i̱ Kor-ni-läth kuäär lathkëëri ti kuɔ̱r. Ɛ wut mi gua̱n cuŋni kä luthɛ Kuoth, kä luɔthkɛ jɛ ɛ do̱r ji̱ Juudh kɛɛliw. Ca jɛ jiök ɛ jääk in rɛl rɔ, ɛn ɣöö bɛ ji̱ jäk kä raan kɛ ɣöö bi wä dueelɛ kä bɛ mɔ bi lat ɔ liŋ.” 23Kä ɛnɔ cuɛ kɛ ciööl rɛc kɛ ɣöö bikɛ moc gua̱a̱th tɔ̱ɔ̱cä. <br />
Mëë ruɔ̱ndɛ cu Pi-tɔr wä kɛɛl kɛ kɛ, kä cu tha̱a̱ŋ ji̱ ŋäthä kä Yapa wä kɛ jɛ kɛɛl. 24Kä mëë ruɔ̱ndɛ, cukɛ cop kä Thɛ-tha-ria. Kä te Kor-ni-läth li̱pädiɛn, kä cuɛ ji̱ maarädɛ kɛnɛ mäthnikɛ pa̱ny cɔal guäth kɛl. 25Kä niɛ cuɔ̱p Pi-tɔr, cu Kor-ni-läth ɛ lor, kä cuɛ rɔ yuɔr piny ciöknikɛ kä palɛ jɛ. 26Kä cu Pi-tɔr ɛ jiac nhial, jio̱kɛ jɛ i̱, “Jiɛc rɔ, ɣän lapä raan.” 27Kä min ruacɛ kɛ jɛ, cuɛ wä rɛc kä cuɛ nɛy ti ŋuan jek ɛ ca rɔ̱ dol. 28Kä cuɛ kɛ jiök i̱, “Yɛn pua̱nykun ŋa̱cɛ jɛ ɛn ɣöö /ciɛ ŋut ji̱ Juudh ɛ nhɔk ɛn ɣöö dee raan Juudh mat kiɛ derɛ Juɔ̱r gui̱l. Kä duundɛ ɣöö ci Kuoth ɛ nyuɔ̱th ɣä ɛn ɣöö /cä raan bi cɔl i̱ jiääk kiɛ mi /ci gɔaa. 29Kä mëë ca ɣä jäk kä raan cua ben a thil thɛ̈r. Kä täämɛ dëë ji̱ thiec kɛ min cio̱li?” <br />
30Kä cu Kor-ni-läth ɛ loc i̱, “Kɛ ni̱n da̱ŋ ŋuan tëë ci wä, cɔ̱tänɛ, kɛ thaak diɔ̱k ɣän ta̱a̱ palä dueelä. Kä cu wut cuɔ̱ŋ nhiamdä kɛ bi̱i̱ mi bo̱r. 31Kä cuɛ wee i̱, ‘Kor-ni-läth, ca palu liŋ kä ca mucku tim nhiam Kuɔth. 32Kɛ kui̱ ɛmɔ jäkni naath kä Yapa kä bikɛ Thay-mɔn in cɔal i̱ Pi-tɔr wä cɔl. Jɛn cieŋɛ dueel Thay-mɔn mi duuny guup gekä bar.’ 33Kɛ kui̱c ɛmɔ cua ji̱ jäkä naath ni ɛn wanɔ, kä ci jɛ nhɔk ɛn ɣöö bi ben. Täämɛ kɔn diaal ta̱nɛ wa̱nɛ mɛ nhiam Kuɔth, kɛ ɣöö bakɔ ŋɔaani diaal tin ca la̱t ji̱ ɛ Kuäär ni Kuoth tin bi lat liŋ.” <br />
Ruac Pi-tɔr kɛ Kor-ni-läth kɛnɛ ji̱ dhɔaarɛ <br />
34Cu Pi-tɔr ɛ tok kɛ mi ruacɛ wëë 1, “Ɛpuc cä jɛ ŋa̱c ɛn ɣöö /ci Kuoth naath dääk, 35kä duundɛ ɣöö rɛy dööri diaal ram mi luth jɛ kä lät cuŋ bɛ jɛ nhɔk. 36Yɛn ŋa̱cɛ ruac mëë cɛ jäkä ji̱ I-thɛ-rɛl, kɛ lät nath thuk tin gɔw kɛ kui̱ malä min bëë kɛ Yecu Kritho min la Kuäär ni Kuoth nɛɛni diaal. 37Ɛn ruac ɛmɔ cɛ däk rɛy Ju-dia kɛɛliw, tuɔɔkɛ kä Gɛ̈-lɛ-li, kɛ kɔr la̱k nath ëë ci Jɔ̱ɔ̱n ɛ lat. 38Kä ŋäc yɛnɛ ɛn ɣöö ci Kuoth Yecu raan Na-dha-rɛth yi̱r kɛ Yiëë in Gɔaa in Rɛl Rɔ, kɛnɛ buɔ̱m. Kä cɛ wä gua̱thni diaal lätdɛ ti gɔw, kä teekɛ naath diaal tin te piny bumä gua̱n jiäkni, kɛ ɣöö te Kuoth kɛɛl kɛ jɛ. 39Kä kɔn lapkɔ nëën kɛ ŋɔaani diaal tëë cɛ la̱t rɛy rööl ji̱ Ju-dia kɛnɛ Jɛ-ru-tha-lɛm. Cikɛ jɛ näk kɛ ŋa̱pdɛ wi̱i̱ jiaath. 40Kä duundɛ ɣöö cu Kuoth ɛ jiɛc li̱th kɛ diɔ̱ɔ̱k ni̱ni, kä cuɛ jɛ jakä jɔc, 41kä /cɛ jɔc kä nɛy diaal, kä duundɛ ɣöö kɛ kɔn nɛy tëë ca mɛk ɛ Kuoth ala nëën, kɔn nɛy tëë ci mi̱th kä ci maath kɛ jɛ kɛɛl kɛ kɔr kä mëë cɛ rɔ jiɛc li̱th. 42Kä cuɛ kɔ la̱r ɣöö bakɔ ruaacni Kuɔth la̱t naath, kä bakɔ nënda lat ɛn ɣöö ɛ jɛn ram mi ci Kuoth ɛ kuany kɛ ɣöö bɛ a luuk nɛɛni tin tëk kɛnɛ nɛy tin ci li̱w. 43Ci göök diaal nëndiɛn lat ɛn ɣöö nɛy diaal tin ŋa̱thkɛ jɛ bikɛ päl dueeri jek kɛ ciötdɛ.” <br />
Jek Juri kɛ Yiëë in Gɔaa in Rɛl Rɔ <br />
44Min ŋot Pi-tɔr kɛ ruac, cu Yiëë in Gɔaa in Rɛl Rɔ ben kä nɛɛni diaal tëë ca ruac liŋ. 45Cu ji̱ ŋäthä tin ca cuɛl tin ci ben kɛɛl kɛ Pi-tɔr ga̱a̱c ɛn ɣöö ca muc Yieekä in Gɔaa in Rɛl Rɔ wuɔ̱c naath a cäŋɛ ni Jur. 46Kɛ ɣöö cikɛ kɛ liŋ ruackɛ kɛ thuk gööli kä liakɛ Kuoth. Kä cu Pi-tɔr wee i̱, 47“Tëëkɛ ram mi dee pi̱ ti lakɛ nɛy ti ca Yiëë in Gɔaa in Rɛl Rɔ jek ce̱tkɛ kɔn ti pën?” 48Kä cuɛ la̱r kɛ ɛn ɣöö ba kɛ lak kɛ ciöt Yecu Kritho. Kä cukɛ jɛ thiec, kɛ ɣöö bɛ ni̱n ni̱n kɛɛl kɛ kɛ. <br />
<h3><a href="act chapter.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
</body>
</html>
