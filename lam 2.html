<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
2 <br />
Duäc Kuɔth Nhial kɛ Jɛ-ru-tha-lɛm <br />
1Kä ci Kuäär ni Kuoth nya <br />
Dha-yɔn kulɛ ciɛŋ a bɛc i̱di! <br />
Cɛ kuak I-thɛ-rɛl yuɔr piny <br />
ni nhial, <br />
/kenɛ kɔm ciöknikɛ car <br />
kɛ cäŋ gaakdɛ. <br />
2A thil pälikä ci Kuäär <br />
ji̱ dhɔaar Je-kɔb thuk, <br />
kɛ gakdɛ cɛ ti̱ec nya Juda tin <br />
buɔ̱m buɔ̱ɔ̱m da̱k piny. <br />
Cɛ kuäärɛ kɛnɛ bööthkɛ jak kä <br />
thil luth. <br />
3Cɛ buɔ̱m I-thɛ-rɛl woc kɛɛliw, <br />
cɛ buɔ̱mdɛ ka̱n kä kɛ <br />
kɛ ko̱riɛn kɛ ji̱ tɛ̈r. <br />
Cuɛ Je-kɔb waŋ ce̱tnikɛ mac, <br />
in la pɛt ti diaal <br />
tin te gekädɛ. <br />
4Cɛ nɛy luɔ̱c thok bäärädɛ <br />
ce̱tkɛ gua̱n tɛ̈r, <br />
cɛ nɛy diaal tin nhɔakɛ näk. <br />
Cɛ gakdɛ wuɔc kɛmɛkä nya Dha-yɔn, <br />
ce̱tkɛ mac mi pɛt juaac. <br />
5Ci Kuäär ni Kuoth I-thɛ-rɛl däk, <br />
ce̱tkɛ gua̱n tɛ̈r. <br />
Cɛ ti̱ec kuäärä kɛnɛ ti̱ec, <br />
tin buɔ̱m buɔ̱ɔ̱m diaal <br />
da̱k piny. <br />
Kä cɛ rep ni pa̱r kɛnɛ <br />
jiath lɔaac nya Juda. <br />
6Cɛ duelɛ da̱k piny ce̱tnikɛ <br />
kak wal, <br />
cɛ gua̱a̱th palädɛ däk. <br />
Ci Kuoth Nhial Dha-yɔn <br />
gua̱th lɔ̱ŋä nöŋ guut. <br />
Ci kuäär kɛnɛ bo̱o̱th palä <br />
gakdɛ jek. <br />
7Ci kuäär yi̱kdɛ lo̱k, <br />
kä cɛ luaakdɛ ba̱ny piny. <br />
Cɛ pa̱nynikiɛn jak kä da̱kɛ <br />
ɛ ji̱ tɛ̈r. <br />
Rɔali kɛn rɛy luaak Kuɔth Nhial, <br />
ce̱tkɛ min la la̱tkɛ <br />
kɛ cäŋ ŋarä. <br />
8Ci Kuoth Nhial jɛ lar i̱ bɛ <br />
päny Jɛ-ru-tha-lɛm däk, <br />
cɛ moc nikɛ kue̱l, <br />
/kenɛ lɔcdɛ luär kɛ däkdɛ. <br />
Biɛɛni kɛnɛ pa̱nyni cikɛ da̱k kɛɛl. <br />
9Ci thiekni Jɛ-ru-tha-lɛm <br />
dɔp piny, <br />
kä ci Kuoth do̱o̱pnikɛ puɔ̱t. <br />
Ci kuäärɛ kɛnɛ bööthkɛ <br />
a pɛ̈ɛ̈c rɛy dööri <br />
ti̱ kɔ̱ŋ, <br />
a cikɛ thil ŋuɔ̱t, <br />
kä cɛ thil nyuuth mi <br />
lɛ̈ɛ̈ jek ɛ göökɛ, <br />
kä Kuoth Nhial. <br />
10Ci di̱t kɛnɛ nyier Dha-yɔn <br />
nyuur bitkɛ ɛ til, <br />
ca la̱th ni bieyni cuali <br />
pär kɛn. <br />
Kä ci nyier Jɛ-ru-tha-lɛm guɔ̱l <br />
ni wuɔ̱thkiɛn piny. <br />
11Ci wäŋkä tith kɛ wiee, <br />
kä ŋɛɛrɛ jicdä. <br />
Ci lɔcdä käny ni raar kɛ ɣöö <br />
ci nɛɛkä duɔ̱p. <br />
Kɛ ɣöö gaat kɛnɛ dho̱li <br />
cuckɛ duɔ̱pni rɛy wec. <br />
12Wieekɛ kä jio̱k kɛn mani i̱, <br />
“Kuän ani kɛnɛ kɔaŋ?” <br />
Bɛc pua̱nykiɛn ce̱tkɛ nɛy ti <br />
tekɛ buɔ̱ɔ̱t duɔ̱pni rɛy wec, <br />
li̱w kɛn kɛ luaaŋ yi̱k mani. <br />
13Ɛŋu mi dëë la̱r ji̱, <br />
kä dëë pa̱a̱r kɛ ji̱ <br />
lö Jɛ-ru-tha-lɛm? <br />
Ɛŋu mi dee lɔcdu jak kä gɔaa <br />
lö nya Dha-yɔn? <br />
Kä buɔ̱tdu cɛ di̱t ce̱tdɛ <br />
nikɛ bäpdiit, <br />
thilɛ ram mi bi ji̱ <br />
luäŋ kɛ luäk. <br />
14Nën göökniku ɛ kac <br />
thilɛ jɛ luɔt, <br />
/ka̱n dueerku lat raar <br />
tin jakɛ ji̱ kä pɛ̈c. <br />
Ca la̱t ni ji̱ nyuuthni kacä <br />
tin kua ji̱ lɛ bath. <br />
15Kä nɛy diaal tin ci wä <br />
kɛ duɔ̱ɔ̱p Jɛ-ru-tha-lɛm, <br />
pa̱tkɛ jɛ tet kɛ da̱kdɛ. <br />
Kä tiŋ kɛn wuɔ̱thkiɛn <br />
kä dɔalkɛ jɛ wä kɛ i̱, <br />
“Ɛn nɛmɛ ɛ jɛn wec in cɔalkɛ <br />
i̱ nhɔakɛ, <br />
min la gɔɔy wec muɔ̱ɔ̱n?” <br />
16Ci ji̱ tɛ̈ru diaal rɔ̱ riet ji̱ <br />
yɔaŋkɛ ji̱ kä duɔ̱th kɛ ji̱ <br />
duɔɔth wä kɛ i̱, <br />
“Cakɔ jɛ däk! <br />
Nɛmɛ ɛ jɛn cäŋ ëë liɛpkɔ, <br />
cakɔ tëk, a cakɔ jɛ nɛn!” <br />
17Ci Kuoth Nhial mëë cɛ car la̱t, <br />
cɛ ruacdɛ cuɔ̱p, <br />
mëë cɛ lat ni wal, <br />
cɛ yɛ yiäk a thil nhök. <br />
Cɛ ji̱ tɛ̈run la̱th wi̱i̱dun, <br />
cɛ kɛ ka̱m liak kɛnɛ buɔ̱m. <br />
18A lo̱ckun palkɛ Kuäär ni Kuoth! <br />
Lö Jɛ-ru-tha-lɛm! <br />
A merku lo̱ny ce̱tnikɛ kir <br />
kɛ cäŋdäär kɛnɛ wäär! <br />
A puɔ̱nydu cuc kɛ wiee! <br />
19Jiɛc rɔ kä wieeni kɛ wäär <br />
nikɛ gua̱a̱th in took ga̱a̱ŋ <br />
wa̱r ɛ ni guec! <br />
Kämni lɔcdu raar kɛɛliw ce̱tkɛ <br />
pi̱w nhiam Kua̱r ni Kuoth! <br />
Täri jɛ tetku, <br />
kɛ kui̱ teekä ganku, <br />
tin ci cuuc kɛ buɔth <br />
duɔ̱pni diaal. <br />
20Guicɛ lö Kuoth Nhial! <br />
Kɛ ŋaani ciɛŋi i̱ nɔ tɔ̱? <br />
A bi män ku cam ni gaatkiɛn <br />
tin ca rɔm? <br />
Kä ba bo̱o̱th palä kɛnɛ gök ku näk <br />
rɛy luaak Kua̱r ni Kuoth? <br />
21Ŋuɛ̈tni kɛ dɔŋ cikɛ li̱w duɔ̱pni. <br />
Ŋuɛ̈tni wutnikä kɛnɛ nyier <br />
cakɛ näk kɛ thɛp. <br />
Cikɛ näk kɛ cäŋ gaakdu, <br />
cikɛ näk a thil pälikä. <br />
22Ci ɣä ciöl ji̱ tɛ̈rä <br />
tuɔ̱ŋni diaal, <br />
ce̱tkɛ nɛy ti cɔɔli <br />
kɛ cäŋ ŋarä. <br />
Kɛ cäŋ gaak Kuɔth Nhial, <br />
cuɛ thil ram mi cu rɔ bar <br />
kiɛ cu tëk. <br />
Kɛn nɛy tëë cä rɔm kä cä pith, <br />
cakɛ thuk ɛ gua̱n tɛ̈rä. <br />
<h3><a href="lam chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
