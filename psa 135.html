<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
135 <br />
Liak Kuɔth kɛ kui̱ lätnikɛ tin bum <br />
1Liakɛ Kuoth Nhial! <br />
Liakɛ ciöt Kuɔth Nhial, <br />
ka̱mɛ Kuoth Nhial liak <br />
lö ja̱a̱ŋkɛ, <br />
2yɛn nɛy tin te cuŋä <br />
rɛy luaak Kuɔth Nhial, <br />
yɛn tin cuŋ rɛy kal <br />
luaak Kuɔthda. <br />
3Liakɛ Kuoth Nhial kɛ ɣöö gɔaaɛ, <br />
puanyɛ ciötdɛ kɛ ɣöö <br />
ɛ mi gɔaa. <br />
4Ci Kuoth Nhial Je-kɔb mëk rɔ, <br />
kä I-thɛ-rɛl ɛ duŋdɛ. <br />
5Ɣän ŋa̱cä jɛ ɛn ɣöö <br />
Kuoth Nhial di̱tdɛ, <br />
ɛn Kuäära di̱t ni jɛn <br />
kä kuth diaal. <br />
6Kä mɔ ci lɔc Kuoth Nhial <br />
nhɔkɔ la lätdɛ jɛ, <br />
puɔ̱ɔ̱rä kɛnɛ wi̱c muɔ̱ɔ̱n, <br />
rɛy yiëëri kɛnɛ lööli. <br />
7Kä ɛ jɛn la wuɔ̱n a jiɛɛc ɔ <br />
pek ɣɔaa, <br />
kä ɛ jɛn moc nhiaal kɛ yielɔ, <br />
kä ɛ jɛn la jiɔam a lony ɔ <br />
raar guäth tɔ̱ɔ̱wädɛ. <br />
8Kä ɛ jɛn ɛ nëë näk key <br />
gan I-jëp, <br />
mëë näk key nath kɛnɛ ley, <br />
9kä ɛ jɛn ɛ nëë jäk nyuuthni <br />
kɛnɛ lät tin ga̱ŋkɛ naath <br />
kä rɛydu lö I-jëp, <br />
kä ɛ jɛn ɛ nëë gak kɛ Pɛro <br />
kɛnɛ ji̱ kɔaarɛ. <br />
10Kä ɛ jɛn ɛ nëë näk döör <br />
ti ŋuan, <br />
kä ɛ jɛn ɛ nëë näk kua̱r <br />
tin buɔ̱m buɔ̱ɔ̱m, <br />
11Thi-yon kuäär Ɛ-mor, <br />
kɛnɛ Ög kuäär Ba-can, <br />
kɛ kuäär Kɛ-naan kɛɛliw, <br />
12kä cuɛ mundiɛn thöp, <br />
cuɛ jɛ thöp nɛɛkɛ ni <br />
ji̱ I-thɛ-rɛl. <br />
13Bi ciötdu te thi̱n amäni cäŋ kɛl <br />
lö Kuoth Nhial, <br />
bi kɛ̈kdu te thi̱n rɛy <br />
ri̱cni diaal. <br />
14Bi Kuoth Nhial nɛɛkɛ gaŋ, <br />
kä bɛ tekɛ kɔ̱a̱c lɔaac <br />
kɛ ja̱a̱ŋkɛ. <br />
15Kuth guääyni dööri kɛ ciɛk <br />
in bo̱r kɛnɛ da̱a̱p, <br />
tin la̱tkɛ ɛ naath kɛ tetkiɛn. <br />
16Tekɛ kɛ thuk, <br />
duundɛ ɣöö /ci kɛ ruac, <br />
kä tekɛ kɛ waŋ duundɛ ɣöö <br />
/cikɛ nën, <br />
17tekɛ kɛ ji̱th duundɛ ɣöö <br />
/cikɛ li̱ŋ, <br />
kä thilɛ yiëë mi te thokdiɛn. <br />
18Kä bi nɛy tin la̱tkɛ kɛ kɛnɛ nɛy <br />
tin ŋa̱thkɛ ce̱tnikɛ kɛ! <br />
19Liakɛ Kuoth Nhial <br />
lö dhɔr I-thɛ-rɛl! <br />
Liakɛ Kuoth Nhial <br />
lö dhɔr Ä-ron! <br />
20Kä liakɛ Kuoth Nhial <br />
lö ji̱ Lii-bay! <br />
Kä liakɛ Kuoth Nhial lö yɛn <br />
tin luɔ̱thkɛ Kuoth Nhial! <br />
21Ɛ Kuoth Nhial liakɛ kä Dha-yɔn, <br />
jɛn min cieŋ kä Jɛ-ru-tha-lɛm! <br />
Liakɛ Kuoth Nhial! <br />
<br />
</body>
</html>
