<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
3 <br />
Cuɔ̱ɔ̱ŋ in thuɔ̱k <br />
1Kɛ jɔak, dämaari, a lo̱ckun tɛth rɛy Kua̱r ni Yecu. /Ciɛ riɛk kä ɣä ɛn ɣöö nyɔakä yɛ kɛ gɔ̱r mëë cä kɔn gɔ̱a̱r yɛ, kä ɛ mi gɔaa kɛ kui̱ ga̱ŋdun. <br />
2Niɛkɛ rɔ̱ kɛ nɛy ti ce̱tkɛ jio̱o̱k, niɛkɛ rɔ̱ kɛ la̱a̱t jiäkni, niɛkɛ rɔ̱ kɛ nɛy ti tëmkɛ rɔ̱. 3Kɛ ɣöö kɛ kɔn ca cuɛl tɔ̱ kɛ thuɔ̱k, kɔn nɛy tin palkɛ Kuoth rɛy Yieekä, kä liakdan tëë rɛy Kritho Yecu, kä thilɛ kɔn ŋa̱th kɛ ri̱ŋ, 4a cäŋ ɛ ɣän bä ta̱a̱ kɛ luɔt kɛ ŋa̱th ri̱eŋ. Kä mi tëëkɛ radɔ̱diɛn mi tekɛ luɔt ŋäthä kɛ riŋ, ɣän ta̱a̱ kɛ luɔt mi di̱t ni jɛn. 5Cuɛ̈lkɛ ɣä ɛ ta̱a̱ kɛ ni̱n bädäk diëëth, ɛ ɣän raan ji̱ I-thɛ-rɛl, thok duëël Ben-ya-min, ɛ ɣän raan Ɣi-bɛ-ru mi ca di̱eth ɛ ji̱ Ɣi-bɛ-ru. Kɛ ciaŋ ŋuɔ̱tni ɛ ɣän raan ji̱ Pa-ri-thii, 6kɛ tɛ̈th lɔaac cua ji̱ duëël Kuɔth moc riɛk, kɛ ciaŋ cuŋni piny ŋutdä thilɛ ɣä bɛ̈l. 7Kɛn tɔ̱tɔ̱ gɔwkɛ kɛ ɣä mëëdan, kä ɛn täämɛ caarä kɛ thilɛ kɛ luɔt kɛ kui̱ Kritho. 8Ɛpuc, ɣän caarä ŋɔak diaal ce̱tkɛ ti ci bath kɛ kui̱ gɔɔyä ŋäcä Yecu Kritho Kuäärä. Kɛ kui̱dɛ cä ŋɔaani diaal bath, kä caarä kɛ ce̱tkɛ kɛ nuɔɔr kɛ ɣöö dëë Kritho jek, 9kɛ ɣöö dëë te rɛydɛ, ɣän thilɛ ɣä cuɔ̱ɔ̱ŋ mi rɛ̈lä, mi jëkä kɛ luth ŋuɔ̱tni, kä duundɛ ɣöö bëë kɛ ŋa̱th kɛ Kritho, jɛn ciaŋ cuŋni min bä kä Kuɔth kɛ ŋa̱th. 10Ɣän göörä ɣöö bä Kritho ŋa̱c amäni buɔ̱m jiecädɛ li̱th, kɛnɛ ɣöö dëë cuɔ̱cdɛ nyuak kɛ jɛ, ɛn ɣöö dëë cu ce̱tkɛ jɛ rɛy li̱ethdɛ, 11kä tha̱a̱ŋ gua̱thni, dëë ɣän jiɛc li̱th. <br />
Ba̱n kä min go̱o̱ri <br />
12/Ciɛ ɣöö cä nɛmɛ ku thuŋ jek, kiɛ cä ku thuŋ cop kä min göörä, kä kuɔkä rɔ nhiam kɛ ɣöö ba rɛ̈lä, kɛ ɣöö ci Kritho Yecu ɣä jakä rɛ̈lɛ. 13Dämaari, /cä jɛ car ɛn ɣöö cä jakä rɛ̈lä, kä duundɛ ɣöö tëëkɛ duɔ̱ɔ̱r kɛl mi la la̱tdä, pa̱lɛ min ci duɔth jɔk ruëëc, kä görɛ ni min ŋot nhiam. 14Kä ɣɔ̱a̱nä jɛ bä riŋ nhiam kɛ ɣöö bä min göörä jek min ci Kuoth ɣä cɔal thi̱n kɛ Kritho Yecu. 15A nɛy tin ci dël kä kɔn cär kɛ jɛn duɔ̱ɔ̱p ɛmɔ, kä mi caar yɛn ni dɔ̱diɛn kɛ kui̱ kä duɔ̱ɔ̱r, bi Kuoth nɔmɔ nyuɔ̱th yɛ bä. 16Kä duundɛ ɣöö ka̱pnɛ min canɛ thuɔ̱k in canɛ jek. <br />
17Dämaari, nyiathɛ ɣä, kä tiɛtdɛ nɛy tin guɔ̱ɔ̱rkɛ nyuuth in cakɔ nyuɔ̱th yɛ. 18Kä ɣän cä la̱r yɛ nikä ti nyin ŋuan, kä ɛn täämɛ la̱rä jɛ yɛ kɛ mer ɛn ɣöö nɛy ti ŋuan, cieŋkɛ ce̱tkɛ ji̱ tɛ̈r kɛ jiath ŋäpä Kritho. 19Pekdiɛn ɛ lia̱a̱, kä kuothdiɛn ɛ jicdiɛn, kä liakdiɛn ɛ pöcdiɛn, kä cikɛ ca̱riɛn la̱th kä nyin piɛny. 20Kä kɛ kɔn ji̱ ciëŋ nhial, kä liip kɔn ni Kään, min la Kuäär ni Yecu Kritho. 21Jɛn bɛ pua̱ny kɔn ti thil luɔt ti loc kɛ ɣöö bikɛ ce̱tkɛ puɔ̱ny gɔɔyädɛ, kɛ buɔ̱m mi moc jɛ kɛ lua̱ŋ mi jakɛ ŋɔaani diaal kɛ ɣöö bikɛ te pinydɛ. <br />
<h3><a href="php chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
