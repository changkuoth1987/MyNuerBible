<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
4 <br />
Lɔ̱a̱ŋ in ci Kuɔth ɛ lar <br />
1Kɛ kui̱c ɛmɔ min ŋot lär kä ɣöö banɛ wä lɔ̱ŋädɛ thi̱n, kuanɛ rɔ̱ niɛk kɛ ɣöö a jɛ thil ram kɛl kä yɛ mi /ci bi cop thi̱n. 2Kɛ ɣöö canɛ thuk ti gɔw liŋ ce̱tkɛ kɛ, duundɛ ɣöö ruac in ci kɛn ɛ liŋ thilɛ mi gɔaa mi cɛ lät kä kɛ, kɛ ɣöö /kenkɛ min ca liŋ nhɔk kɛ ŋa̱th. 3Kä kɔn nɛy tin ŋa̱th banɛ wä rɛy lɔ̱ŋä ce̱tkɛ min ci Kuoth ɛ lar i̱,#4:3 Diit 95:11. <br />
“Ce̱tkɛ mëë cä rɔ yac kɛ waŋ <br />
lɔaacdä i̱, <br />
‘/Cikɛ bi wä guäth lɔ̱ŋädä,’ ” <br />
Cuɛ nɔmɔ lar cäŋ ni mëë cɛ lätkɛ thuuk mëë cakɛ ɣɔw. 4Kɛ ɣöö tëëkɛ gua̱a̱th mi cɛ ruac thi̱n kɛ kui̱ ca̱ŋ kä bärɔw ni̱ni i̱,#4:4 Tuk 2:2. “Cu Kuoth lɔ̱ɔ̱ŋ kɛ bärɔw ni̱ni kɛ kɔr lätnikɛ diaal.” 5Kä wanɛ mɛ cɛ lɛni wee i̱,#4:5 Diit 95:11. “/Cikɛ bi wä guäth lɔ̱ŋädä.” 6Kä ŋotdɛ tëëkɛ tha̱a̱ŋ nath ti bi wä lɔ̱ŋä Kuɔth, duundɛ ɣöö nɛy tëë ca thuk ti gɔw kɔŋ liŋ kɛ nhiam cikɛ thöl kɛ wä thi̱n kɛ kui̱ thil luthädiɛn kɛ ruac Kuɔth. 7Kɛ kui̱c ɛmɔ cɛ cäŋ dɔ̱diɛn nyɔk kɛ lär mi cɔal i̱ “wa̱lɛ”. Latdɛ jɛ kɛ Dee-bid, kɛ kɔr gua̱th mi bäär kɛ rieet ti ca kɔŋ lat wëë i̱,#4:7 Diit 95:78. <br />
“Ɛn wa̱lɛ, mi wä yɛn jɔwdɛ wä liŋ, <br />
/cuarɛ lo̱ckun jakä bum.” <br />
8Kä mi ci Jɔ-cua kɛ ka̱m lɔ̱a̱ŋ, /ci Kuoth rɔ dee nyɔk kɛ ruac kɛ cäŋ mi dɔ̱diɛn. 9Kä inɔ ŋot cäŋ lɔ̱ŋä kɛ kui̱ nɛɛni Kuɔth, 10kɛ ɣöö ramɔ wä lɔ̱ŋä Kuɔth ɔ, bɛ lɔ̱ɔ̱ŋ kä lätkɛ, ce̱tkɛ mëë ci Kuoth ɛ la̱t. 11Kɛ kui̱ ɛmɔ kuanɛ jɛ ɣɔ̱n ɛn ɣöö banɛ wä lɔ̱ŋä ɛmɔ, kɛ ɣöö bɛ thil ram mi bi pa̱k thi̱n kɛ lo̱k ruac Kuɔth ce̱tkɛ kɛ. <br />
12Kɛ ɣöö ruac Kuɔth tëkɛ, kä lätdɛ ɛlɔ̱ŋ, leny muɔthdɛ muɔ̱th thɛpä mi ca thɛr kui̱cnikɛ da̱ŋ rɛw, la yiethɛ amäni mi cɛ tieey kɛnɛ yiëë da̱a̱k, kɛ kam cɔ̱ɔ̱ni kɛnɛ kua̱th, kä lukɛ cär lɔaac ran. 13Kä thilɛ mi ca cak mi dëë tɛ̱̈ɛ̱̈ kä jɛ, kä kɛn diaal jɔckɛ kä tekɛ ɣo̱o̱ŋä nhiamdɛ ɛn ram min banɛ rɔ̱ wä lat nhiamdɛ. <br />
Yecu ɛ bo̱o̱th palä min di̱i̱t <br />
14Kä kɛ ɣöö ta̱nɛ kɛ bo̱o̱th palä in di̱i̱t min ci wä nhial, ni Yecu Gat Kuɔth, kuanɛ ŋa̱thdan in latnɛ käp a bum. 15Kɛ ɣöö thilɛ kɔn bo̱o̱th palä in di̱i̱t mi /ci dee te kɛɛl kɛ kɔn rɛy nyuänädan, ta̱nɛ kɛ bo̱o̱th palä mi ca ɣɔ̱n kɛ dup diaal ce̱tkɛ kɔn, kä duundɛ ɣöö thilɛ jɛ duer. 16Kä inɔ, kuanɛ rɔ̱ ti̱ec thiäkä nhiam Kuɔth guäth puthä, kɛ ɣöö dënɛ kɔ̱a̱c lɔaac kɛnɛ puɔ̱th baaŋ jek kɛ gua̱a̱th in gör nɛ luäk. <br />
<br />
<h3><a href="heb chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
</body>
</html>
