<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<p>42 <br />
  Thiec I-yob <br />
  1Kä cu I-yob Kuoth luɔ̱c ruac <br />
  wëë i̱, <br />
  2“Ɣän ŋa̱cä jɛ ɛn ɣöö luäŋi <br />
  ŋɔak diaal, lö Kuoth, <br />
  kä thil rietdu kɛl mi <br />
  dëë päl. <br />
  3‘Kä ram mi kui̱c ji̱ jɛn <br />
  cɛ /ŋɔak dëë ŋa̱c?’ <br />
  Kä inɔ ɣän cua̱ cu lat <br />
  ni rieet ti kuecä, <br />
  kɛnɛ ŋɔak ti yi̱eckɛ wi̱cdä <br />
  kä bum luɔtdiɛn. <br />
  4‘Kä ji̱n liŋi min bä lat, <br />
  kä mi wa̱a̱ ji̱ thiec <br />
  bi ɣä loc.’ <br />
  5Kä la liɛŋä ni kɛ̈kdu kɛ ji̱th, <br />
  kä täämɛ ɣän nɛ̈ɛ̈nä ji̱ <br />
  nikɛ nyinkä, <br />
  6kä inɔ ɣän bä rɔ ri̱t, <br />
  kä bä nyuur ni tupä kä bä <br />
  rɔ buk nikɛ ŋɛ̈th.” <br />
  Luc I-yob nyinkɛ <br />
  7Kɛ kɔr kä mëë ci Kuoth ti diaal ti̱ti̱ thuk kɛ lär I-yob, cuɛ ruac bä kɛ Ɛ-li-padh raan wec Te-man wëë i̱, “Bi ŋɛ̈ɛ̈nydä rɔ tok kɛ ji̱ yɛnɛ mäthniku da̱ŋ rɛw, kɛ ɣöö /ken yɛn lat ni min la thuɔ̱k kɛ kui̱dä, ce̱tkɛ mëë ci ja̱ŋdä ni I-yob ɛ lat. 8Täämɛ yɛn naŋɛ thääk ɣɔ̱ɔ̱k da̱ŋ bärɔw kɛnɛ thääk deet da̱ŋ bärɔw wiaa kä ja̱ŋdä ni I-yob kä thöpɛ kɛ ala muc ti waŋkɛ kɛ kui̱dun. Kä bi ja̱ŋdä ni I-yob pal kɛ kui̱dun kɛ ɣöö bä palɛ nhɔk, kä /cä bi lät kɛ yɛ ce̱tkɛ ciaaŋ dɔ̱ɔ̱rädun. Kɛ ɣöö /ken yɛn lat ni min la thuɔ̱k kɛ kui̱dä ce̱tkɛ mëë ca lat ɛ ja̱ŋdä ni I-yob.” 9Kä cu, Ɛ-li-padh raan wec Te-man, kɛ Bil-dad raan wec Cuwa, kɛnɛ Dho-par raan wec Naamaa wä, kä cukɛ jɛ la̱t ce̱tkɛ min ci Kuoth ɛ la̱rkɛ. Kä cu Kuoth pal I-yob nhɔk. <br />
10Kä cu Kuoth ria̱ŋ I-yob nyɔk kɛ käm jɛ, mëë cɛ pal kɛ kui̱ mäthnikɛ. Kä cu Kuoth ria̱ŋ I-yob jakä di̱t ɛlɔ̱ŋ a leny ɛ ria̱ŋ ëë nhiam ëë ci kɔŋ tekɛ jɛ ni wal nikä rɛɛw. 11Kä cu dämani, kɛnɛ nyimani, kɛ nɛɛkɛ diaal tëë ŋa̱ckɛ jɛ, kä ci kɔŋ mi̱th ni kɛɛl kɛ jɛ cieŋdɛ ben kä jɛ. Kä cukɛ jɛ ben nyuɔ̱th nhök mi di̱i̱t kä com kɛn ɛ kɛ tëë diaal tëë ci Kuoth kɛ pa̱l tuɔɔk kä jɛ. Kä cu kɛ jɛ moc kɛ yio̱w kɛnɛ tiil dääpä kɛ̈l kɛ̈ɛ̈li ni kɛn diaal. 12Kä cu Kuoth ni̱n I-yob tin jɔak poth ɛlɔ̱ŋ a leny ni ni̱nkɛ tëë jio̱l. Kä cuɛ tekɛ rɔɔm ti bathdɔɔri wäl wi̱cdɛ ŋuaan, kɛ thɔ̱a̱rɔa̱a̱li ti bathdɔɔri bäkɛl, kɛ thääk ti bathdɔɔr kɛl, kɛ ŋut muɔ̱li ti bathdɔɔr kɛl. 13Kä cuɛ tekɛ dhɔɔl bärɔw kɛnɛ nyier da̱ŋ diɔ̱k. 14Kä cuɛ nyaadɛ min nhiam cɔl i̱ Yɛ-mi-maa, kä cuɛ min rɛwdɛ cɔl i̱ Kɛ-dhi-yaa, kä cuɛ diɔ̱ɔ̱kdiɛn cɔl i̱ Kɛ-rɛn-a̱-puk. 15Kä cuɛ thil nyier ti cu pa̱a̱r kɛ nyiee I-yob kɛ gɔɔy rɛy ɣɔaa kɛɛliw. Kä cu gua̱ndiɛn kɛ dääkä ŋɔakɛ kɛɛl kɛ dämanikiɛn a päär. 16Kä cu I-yob lɛ tëk kɛ run ti kuɔ̱r wi̱cdɛ jiɛn da̱ŋ ŋua̱a̱n kɛ kɔr ɣɔ̱ɔ̱nädɛ. Kä cuɛ gaatkɛ, kɛ gaat gankɛ, kɛ gaat gan gankɛ nɛn. Kɛn bëër da̱ŋ ŋuaan diaal cuɛ kɛ nɛn. 17Kä cu I-yob li̱w a cɛ la wut mi di̱i̱t ɛlɔ̱ŋ. </p>
<h3><a href="job chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<p><br />
  <br />
</p>
</body>
</html>
