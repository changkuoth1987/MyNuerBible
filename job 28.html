<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
28 <br />
Dit kɛ kui̱ pɛlä <br />
1“Ɛ puc tëë kɛ gua̱a̱th mi jëkɛ <br />
läŋ ɛ in bo̱r thi̱n, <br />
kɛnɛ gua̱a̱th mi thalkɛ da̱a̱p thi̱n. <br />
2Kä jëkɛ ladiit rɛy muɔ̱n, <br />
kä thalkɛ läŋ in yian <br />
rɛy pa̱a̱m. <br />
3Kɛn naath ca muuth moc nikɛ pek, <br />
wä kɛ go̱r ni piny muɔ̱ɔ̱n <br />
wa pääm tɛt ni däär <br />
muɔ̱th mi col. <br />
4Kä tɛt kɛn puɔ̱l ti lueŋ guäth mi <br />
/ca ciɛŋ ɛ raan, <br />
guäth mi /ka̱n kɔŋ döny <br />
cio̱o̱k ɛ raan, <br />
ri̱t kɛn ni rɔ̱ puɔ̱li <br />
ti nɔ̱a̱n kɛ naath. <br />
5Kä wi̱c muɔ̱ɔ̱n ciɛk bɛl thi̱n, <br />
kä la löölkɛ mun <br />
piɛnydɛ raar. <br />
6Kä päämkɛ tekɛ kɛ guiy <br />
ti jaŋ jaaŋ, <br />
kä te mundɛ kɛ da̱a̱p. <br />
7“Thilɛ cuɔɔr mi ŋäc duɔ̱ɔ̱pdɛ, <br />
kä /ken kuey jɛ met nɛn. <br />
8Kä thilɛ ley mi bum mi <br />
ci jɛ döny cio̱o̱k, <br />
kä /ken lony met rët kɛ jɛ. <br />
9“La tɛt raan päm mi di̱i̱t, <br />
kä bɛ jɛ wul ni thaarɛ. <br />
10La tɛtdɛ yiër rɛy päämni, <br />
kɛ ɣöö bɛ guiy tin gɔw jek. <br />
11La di̱erkɛ tuk yiëër, <br />
kɛ ɣöö ba tin ca rɔ̱ tɛ̱̈ɛ̱̈ <br />
piny nööŋ raar. <br />
12“Kä ɛ wɛ̱̈ɛ̱̈nith dëë pɛl <br />
jek thi̱n ɔ? <br />
Kä ɛn ŋäc ŋɔaani kuɛ lɛ <br />
te nikä? <br />
13Thilɛ ram mi ŋäc gɔɔy pɛlä, <br />
kä /ca jɛ dëë jek rɛy nath. <br />
14Ruac bäpdiit i̱, <br />
‘/Cɛ tekɛ ɣä,’ <br />
kä laar yiër ɛ i̱, <br />
‘/Cɛ te kɛɛl kɛ ɣä.’ <br />
15/Ca jɛ dëë luäŋ kɛ kök kɛ da̱a̱p, <br />
kä /ca pek ko̱kädɛ dëë pa̱a̱r <br />
kɛ ciɛk in bo̱r. <br />
16/Ca jɛ dëë met kɔk kɛ da̱a̱p <br />
A-pir-ka, <br />
kiɛ kɛ guɛɛy in bok kɛnɛ <br />
guɛɛy in jaŋ jaŋ. <br />
17/Ca jɛ dëë met pa̱a̱r kɛ da̱a̱p <br />
kɛnɛ neen mi jaŋ jaŋ, <br />
kä /ca jɛ dëë met luɛl kɛ <br />
da̱a̱p mi ko̱k ko̱k. <br />
18Kä gɔɔy pɛlä di̱t ni jɛn kä gɔɔy <br />
guiiyä min do̱l, <br />
kɛnɛ guɛɛy in jaŋ jaŋ <br />
kɛ dɔ̱a̱k. <br />
19Kä /ca jɛ dëë ca̱a̱t kɛ guɛɛy <br />
rööl Kuc in määl, <br />
kä /ca jɛ dëë kɔk kɛ da̱a̱p <br />
in ko̱k ko̱k. <br />
20“Kä ɛn pɛl kuɛ lɛ ben nikä? <br />
Kä ɛn ŋäc ŋɔaani kuɛ lɛ <br />
te nikä? <br />
21Jɛn cɛ rɔ tɛ̱̈ɛ̱̈ kɛ naath, <br />
cu mäni diit nhial bä. <br />
22Kä cu lia̱a̱ kɛnɛ da̱k wee i̱, <br />
‘Liŋ nɛy ni kɛ̈kdɛ <br />
kɛ ji̱th kɔ.’ <br />
23“Ɛ Kuoth ŋäc duɔ̱ɔ̱pdɛ mɔ, <br />
kä ŋäcɛ gua̱a̱th in <br />
cieŋɛ thi̱n. <br />
24Kɛ ɣöö guicɛ pek ɣɔaa, <br />
kä nɛɛnɛ ti diaal tin <br />
te piny puɔ̱rä. <br />
25Kɛ ɣöö ɛ jɛn ɛ nëë <br />
käm jiɔam buɔ̱m, <br />
kä ɛ jɛn ɛ nëë thɛm pi̱w. <br />
26Ɛ jɛn laar jɛ mɔ i̱ <br />
bi nhiaal dɛ̈m, <br />
kä ɛ jɛn lät yiel nhial ɔ. <br />
27Ɛ jɛn ɛ nëë jek pɛl <br />
kä cuɛ jɛ nhɔk, <br />
kä cuɛ jɛ lar i̱ bɛ te thi̱n. <br />
28Kä cuɛ raan jiök i̱, <br />
‘Luth Kuɔth ɛ jɛn la pɛl ɔ, <br />
kä päl lätni jiäkni, <br />
ɛ jɛn la ŋäc ŋɔaani mɔ.’ ” <br />
<h3><a href="job chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
