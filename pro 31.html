<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
31 <br />
Ruac Kua̱r ni Lɛ-mu-el <br />
1Ti̱ti̱ kɛ thuɔ̱ɔ̱k ruaacni kua̱r ni Lɛ-mu-el tëë ca ŋi̱i̱c ni jɛ ɛ man. <br />
2Gatdä, gat jiɛcdä, <br />
gat ëë cä yaacni rɔ! <br />
3/Cu buɔ̱mdu thuk kä män, <br />
/cu yio̱o̱ku thuk kɛn nɛy <br />
ti ca kua̱r däk ti. <br />
4Kä liŋɛ lö Lɛ-mu-el <br />
/cɛ gɔaa ɛn ɣöö bi kua̱r <br />
maath kɛ kɔaŋ. <br />
5Mɔ cikɛ maath ɔ, <br />
la thuɔ̱k a pa̱lkɛ, <br />
kä la kɛn nɛy tin can <br />
a pen cuŋkiɛn. <br />
6Kɔaŋ ɛ duŋ nɛɛni tin li̱w, <br />
ɛ duŋ nɛɛni tin tekɛ rik. <br />
7Akɛ mathkɛ jɛ kɛ ɣöö ba <br />
candiɛn pa̱l ruëëc, <br />
kɛnɛ jiath lɔaacdiɛn. <br />
8Kä ruacni kɛ kui̱ nɛɛni tin <br />
/ca ruac luäŋ, <br />
kä gaŋ cuŋ nɛɛni tin <br />
thil lua̱ŋ. <br />
9Ruacni kɛ kui̱diɛn <br />
kä lukɛ a päär. <br />
Kä gaŋ cuŋ nɛɛni tin can. <br />
Liak ciëk mi gɔaa <br />
10Bɛcɛ ɛn ɣöö bi ciek <br />
mi gɔaa mal jek, <br />
bɛc ni jekdɛ kä jek päämni <br />
ti di̱t kökdiɛn. <br />
11Kä la cɔwdɛ jɛ a ŋääth <br />
kɛ lɔcdɛ kɛɛliw, <br />
kä thilɛ mi la dak <br />
kä cɔwdɛ. <br />
12Kä la no̱ŋɛ cɔwdɛ gɔy, <br />
a thil riɛk, <br />
kɛ ni̱n teekädɛ diaal. <br />
13La go̱o̱rɛ mi̱em kɛnɛ la̱a̱thni, <br />
ti bɛ tak nikɛ tetdɛ. <br />
14Ce̱tdɛ nikɛ babuur köökni, <br />
la mi̱ethdɛ a wëë nööŋ ni <br />
guäth mi nɔ̱a̱n. <br />
15La rɔ a jiɛɛcɛ nikɛ wäär, <br />
bɛ ji̱ ciëŋdɛ thätikä <br />
kɛ kuän, <br />
bɛ kɛ moc amäni nyier la̱tdɛ. <br />
16La mun a guicɛ kä bɛ jɛ kɔk, <br />
kɛ yio̱w la̱tdɛ, <br />
la piithɛ kak wal <br />
kɛ kui̱ kɔaŋ. <br />
17Jɛn ɛ läät mi di̱i̱t, <br />
la lätdɛ nikɛ puɔ̱nydɛ. <br />
18Kä jɛn ŋäcɛ gɔɔy la̱tdɛ, <br />
/ci lɛmbärɛ li̱w kɛ wäär. <br />
19Kä jɛn la mɛɛnɛ lathdɛ ɛ jɛn, <br />
kä la kɔɔcɛ bieynikɛ. <br />
20Kä jɛn la mocɛ can <br />
kɛnɛ nɛy tin görkɛ duɔ̱ɔ̱r. <br />
21Kä jɛn /cɛ diɛɛr kɛ kɔ̱c, <br />
kɛ ɣöö te ji̱ dhɔaarɛ diaal <br />
kɛ bieyni kɔ̱a̱c ti <br />
di̱t kökdiɛn. <br />
22La lätdɛ rɔ bieyni wec dhaŋä, <br />
kä la ciɛŋɛ bieyni ti gɔw <br />
ti yiël. <br />
23Kä ŋa̱ckɛ cɔwdɛ rɛy wec, <br />
mi cɛ nyuur rɛy di̱tni wec. <br />
24La lätdɛ bieyni ti gɔw <br />
kɛnɛ läk, <br />
kä lakɛ a ko̱kɛ köök. <br />
25Kä jɛn ŋääthɛ bieynikɛ <br />
kɛ buɔ̱mdiɛn, <br />
kä /cɛ dual kɛ nhiam. <br />
26Kä jɛn la ruacɛ ni pɛlä, <br />
laat ti gɔw kɛ nyinkɛ. <br />
27Kä jɛn la tiitdɛ mi̱eth dhɔaarɛ, <br />
/ca tëë nyuurä baaŋ. <br />
28Kä la gaatkɛ jɛ a cɔɔl ni <br />
mi ca poth, <br />
kä liak cɔwdɛ jɛ bä wëë i̱, <br />
29“Män ti ŋuan gɔwkɛ, <br />
duundɛ ɣöö kulɛ gɔaa <br />
ni ji̱n ɛlɔ̱ŋ <br />
kä kɛn diaal.” <br />
30Biɛl mi gɔaa kaaŋɛ raan, <br />
kä gɔɔy pua̱ny thukɛ, <br />
duundɛ ɣöö ciek mi luth <br />
Kuoth Nhial ba jɛ liak. <br />
31Käm ni jɛ tin diaal tin cɛ la̱t, <br />
kä bi lätkɛ jɛ jak <br />
kä liak kɛ rɛy wec. <br />
<h3><a href="pro chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
