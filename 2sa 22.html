<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
22 <br />
Dit puɔnyä Dee-bid <br />
(Diit 18) <br />
1Kä cu Dee-bid rieet diɛt ti̱ti̱ la̱t Kuoth Nhial kɛ cäŋ ëë ci Kuoth Nhial ɛ kän tetni ji̱ tɛ̈rɛ diaal, kä cɛ kän tetdä Thɔɔl. 2Cuɛ wee i̱, <br />
“Kuoth Nhial ɛ buɔ̱mdä, <br />
kä ɛ gääŋdä, kä ɛ luääkdä. <br />
3Kuothdä ɛ gääŋdä, <br />
kä la lua̱kä rɔ kä jɛ, <br />
ɛ ko̱tdä, kä ɛ buɔ̱mdä, <br />
kä ɛ gääŋdä kä luääkdä, <br />
ɛ käändä, kä la gaŋɛ ɣä ko̱o̱r. <br />
4Cä Kuoth Nhial, <br />
in ro̱ŋ kɛ liak cɔl, <br />
kä cɛ ɣä kän kä ji̱ tɛ̈rä. <br />
5“Kä muaŋ lieth tëë gekädä, <br />
kä muaŋ däkä tëë ni wi̱i̱dä, <br />
6kä dep li̱eth yiɛnɛ ɣä, <br />
kä kɔ̱a̱k li̱eth tëë nhiamdä. <br />
7“Kɛ riɛkdä cä Kuoth Nhial cɔl, <br />
cua̱ Kuothdä cɔl kɛ luäk. <br />
Ni luaakdɛ cuɛ jɔwdä liŋ, <br />
cuɛ wieedä liŋ kɛ ji̱thdɛ. <br />
8“Cu piny dual kä cuɛ jɛ lath, <br />
kä cuɛ keŋ puɔ̱rä lath <br />
cuɛ jɛ lath, <br />
kɛ ɣöö ci Kuoth gaak. <br />
9Kä cu tol ben raar wuumdɛ, <br />
kä cu mac ben raar thokdɛ, <br />
bo̱l maac miim cɛ ben kä jɛ. <br />
10Cuɛ pua̱a̱r da̱a̱k, kä cuɛ ben piny, <br />
kä te muth mi col ciöknikɛ. <br />
11Cuɛ kɔt kɛ mi ce̱tkɛ puɔ̱ny <br />
jääkä kä cuɛ riŋ, <br />
kä cua jɛ nɛn rɛy jiɔam. <br />
12Cuɛ rɔ kum kɛ muth, <br />
ca jɛ go̱l ɛ wuɔ̱n nhial mi col. <br />
13Kɛ buay nhiamdɛ <br />
cuɛ rual maac dɔp. <br />
14Cu Kuoth Nhial ma̱r ni nhial, <br />
ɛn Kuoth in Di̱t ni Jɛn <br />
cɛ jɔwdɛ ja̱k. <br />
15Cuɛ bäärikɛ yuɔr, <br />
kä cua ji̱ tɛ̈rɛ riaw dɔɔr. <br />
Kɛ buaydɛ mi di̱i̱t, <br />
cukɛ rɔ̱ bar. <br />
16Kä cu rɛy yiëri jɔɔc, <br />
kä cu keŋ ɣɔaa te ni baaŋ, <br />
mëë ci Kuoth Nhial gaak kɛ ji̱ tɛ̈rɛ, <br />
kɛ ŋo̱kdɛ kɛ kɛ yiëë kɛ wumdɛ. <br />
17“Ni nhial cuɛ ɣä lɔ̱m ni piny, <br />
cuɛ ɣä ben ka̱n rɛy pi̱i̱ni ti ŋuan. <br />
18Kä cɛ ɣä kän kä gua̱n <br />
tɛ̈rä mi bum, <br />
cɛ ɣä luäk kä nɛy diaal <br />
tin lökɛ ɣä, <br />
kɛ ɣöö bum nikɛn kä ɣä. <br />
19Cukɛ ben kä ɣä kɛ cäŋ rikädä, <br />
duundɛ ɣöö cu Kuoth Nhial <br />
ɣä gaŋ. <br />
20Cuɛ ɣä nööŋ raar guäth mi rik, <br />
cɛ ɣä kän kɛ ɣöö nhɔkɛ ɣä. <br />
21“Ci Kuoth Nhial ɣä la̱t agɔaa, <br />
kɛ kui̱ cuŋnikä, <br />
cɛ ɣä poth kɛ ɣöö thilɛ <br />
ɣä duer. <br />
22Kä cä duɔ̱p Kuɔth Nhial tit, <br />
kä /ka̱n rɔ ri̱t kɔr Kuɔthdä. <br />
23Kɛ ɣöö te ŋuɔ̱tkɛ diaal nhiamdä, <br />
cua̱ luëëkɛ la̱t, /ka̱n rɔ woc thi̱n. <br />
24Kä thilɛ ɣä bɛ̈l nhiamdɛ, <br />
kä cä rɔ tit kä duer. <br />
25Kɛ kui̱c ɛmɔ ci ɣä culikä, <br />
kɛ kui̱ cuŋnikä, <br />
kɛ kui̱ kä ɣöö thilɛ <br />
ɣä duer waaŋdɛ. <br />
26“Kä Kuoth gɔaaɛ kɛ nɛy <br />
tin gɔw kɛ jɛ, <br />
kä thilɛ jɛ bɛ̈l kɛ nɛy <br />
tin thil bɛ̈l. <br />
27Kä jɛn gɔaaɛ kɛ nɛy <br />
tin gɔw kɛ jɛ, <br />
kä la ŋɛ̈ɛ̈nyɛ kɛ nɛy tin jiäk. <br />
28Kä la käänɛ nɛy tin mua̱l mua̱a̱l, <br />
kä la käpɛ nɛy tin kapkɛ rɔ̱ <br />
nhial piny. <br />
29Ɛ jɛn la buaydä mɔ, <br />
kä ji̱n Kuoth Nhial ni Kuothdä, <br />
mɛri muthdä. <br />
30Kä kɛ luäkdu dëë ji̱ tɛ̈rä mak, <br />
kɛ buɔ̱m Kuɔthdä dëë pa̱nyni ba̱l. <br />
31Duɔ̱p Kuɔth ɛmɛ cuɔ̱ŋkɛ, <br />
kä ruac Kuɔth Nhial tëë guäthdɛ, <br />
kä jɛn ɛ ko̱t nɛɛni diaal <br />
tin lua̱kɛ rɔ jɛ. <br />
32“Ɛŋa la Kuoth ɔ mi /ci mua <br />
Kuoth Nhial? <br />
Kä ɛŋa la päm ɔ mi <br />
/ci mua Kuothda? <br />
33Ɛn Kuoth ɛmɛ ɛ gääŋdä mi bum, <br />
jakɛ duɔ̱pkä kä tekɛ mal. <br />
34Kä jakɛ ciökä kä puɔl <br />
ce̱tkɛ kɛ̈w, <br />
kä cɛ ɣä jak kä cuŋ <br />
wuɔ̱thni päämni. <br />
35Kä cɛ ɣä ŋi̱eec kɛ ko̱r, <br />
kɛ kui̱c ɛmɔ dëë kui̱n kui̱n <br />
yieethä gɔ̱ŋ. <br />
36Ci Kuoth Nhial ɣä gaŋ, <br />
kä cɛ ɣä kän, <br />
kɛ luäkdu cɛ ɣä jak kä bum. <br />
37Kä ci ka̱a̱th ciöknikä rep, <br />
kä /kenɛ ciökä lɛ lath. <br />
38Cä ji̱ tɛ̈rä joc, kä cäkɛ däk, <br />
kä /ka̱n rɔ ri̱t amäni thuɔ̱kdiɛn. <br />
39Cäkɛ na̱k ni piny, <br />
kɛ ɣöö /cikɛ rɔ̱ bi nyɔk <br />
kɛ jiëc, <br />
tëthni kɛn kamni ciöknikä. <br />
40Kä ci ɣä moc kɛ buɔ̱m köör, <br />
kä ci ɣä ka̱m juc ji̱ tɛ̈rä. <br />
41Kä ci ji̱ tɛ̈rä jak <br />
kä barkɛ rɔ̱ kɛ ɣä, <br />
kä cä nɛy tin lökɛ ɣä näk. <br />
42Cukɛ luäk go̱r, duundɛ ɣöö thilɛ <br />
ram mi cikɛ luäk, <br />
cikɛ Kuoth Nhial thiec kɛ luäk, <br />
duundɛ ɣöö /kenɛ kɛ loc. <br />
43Cua̱kɛ duäc a bikɛ nuɔɔr <br />
ce̱tnikɛ tup piɛny, <br />
cua̱kɛ dup a bikɛ <br />
ce̱tnikɛ tuäk duɔ̱p. <br />
44“Kä curi ɣä kän <br />
kä nɛy tëë ca rɔ̱ luɔ̱c ɣä, <br />
kä ci ɣä jak kä kuäär dööri, <br />
kä ca ɣä lätikä ɛ nɛy ti kuecä. <br />
45Kä la la̱ŋ jur nhiamdä, <br />
kä niɛ mɔ ca ɣä liŋ ɔ, <br />
la kɛn ɣä cua̱ luth. <br />
46Ci jur lɔcdiɛn baath, <br />
bäkɛ raar ti̱ecnikiɛn <br />
tin buɔ̱m buɔ̱ɔ̱m ɛ lathɛ kɛ. <br />
47“Ce̱tnikɛ min tëk Kuɔth Nhial, <br />
ɛ puɔ̱th wä kä gääŋdä, <br />
a liak tekɛ Kuothdä, päm känädä, <br />
48jɛn Kuoth in käm ɣä juc nath <br />
min ci döör la̱th pinydä, <br />
49min ci ɣä kän kä ji̱ tɛ̈rä. <br />
Kɛ thuɔ̱k ci ka̱m ni ɣä liak <br />
kä ji̱ tɛ̈rä, <br />
kä ci ɣä kän kä ji̱ gak gaakni. <br />
50“Kɛ kui̱c ɛmɔ bä ji̱ puany <br />
rɛy dööri lö Kuoth Nhial, <br />
bä ciötdu puany kɛ diit. <br />
51Cɛ juc nath mi di̱i̱t ka̱m kuäärɛ <br />
kä cɛ nhök mi thil pek nyuɔ̱th <br />
ram in cɛ kuany, <br />
cɛ jɛ nyuɔ̱th Dee-bid kɛnɛ kuaykɛ <br />
amäni cäŋ kɛl.” <br />
<h3><a href="2sa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
