<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
22 <br />
1Kɛ̈k mi gɔaa, gɔaa ni jɛn <br />
kä ria̱ŋ mi di̱i̱t, <br />
kä nhök gɔaa ni jɛn kä da̱a̱p <br />
kɛnɛ ciɛk in bo̱r. <br />
2Mäni ram mi riäŋ kɛnɛ <br />
ram mi can, <br />
kɛ ɣöö cak Kuoth kɛ <br />
kɛɛl kɛn diaal. <br />
3Ram mi ŋäc ŋɔak la teeyɛ rɔ <br />
kɛ riɛk, <br />
kä la wä ni dɔ̱a̱r thi̱n, <br />
bɛ cu wa̱a̱ riɛk kä jɛ. <br />
4Kä muc raam mi muɔ̱l muɔ̱l <br />
kɛ kui̱ luthä <br />
Kuɔth Nhial, <br />
ɛ ria̱ŋ kɛnɛ luth kɛ tëk. <br />
5Kä duɔ̱ɔ̱p gua̱n däkä te ni <br />
kuiy thi̱n, <br />
kä ram tiit ruacdɛ <br />
bɛ nɔ̱a̱n kɛ kɛ. <br />
6Kä ŋi̱i̱cni gat kɛ duɔ̱ɔ̱p <br />
mi bɛ guɔ̱ɔ̱r, <br />
kɛ ɣöö mi wëë wä di̱t <br />
/cɛ bi päl. <br />
7Kä ram mi riäŋ ruaacɛ can <br />
kä ram mi kän ŋua̱l kä raan <br />
ɛ kuany raam in käm <br />
jɛ ŋua̱l. <br />
8Ram mi lät jiäk bɛ riɛk jek, <br />
kä bi la̱t jiääkdɛ <br />
kɛ naath thuɔ̱k. <br />
9Kä bi ram mi muuc nath <br />
puɔ̱th jek, <br />
kɛ ɣöö cɛ mi̱ethdɛ nyuak <br />
kɛnɛ can. <br />
10Tuɔ̱kɛ ram mi lät jiäk, <br />
bi jiäk kɛnɛ gak kɛ <br />
kuethni cu thuɔ̱k. <br />
11Kä bi nɛy tin gɔw lo̱ckiɛn, <br />
kä ruac <br />
agɔaa cua̱ mäth kɛ kuäär. <br />
12Kä Kuoth Nhial nhɔkɛ <br />
ni ŋäc ŋɔaani, <br />
lo̱kɛ ruac mi thilɛ <br />
rɛydɛ ŋa̱th. <br />
13Kä la duaal a wee i̱, <br />
“Lony a raar! Kiɛ ba ɣä <br />
wä näk dup!” <br />
14Ruac ciëk mi riär ɛ kɔ̱a̱k <br />
mi lueŋ, <br />
kä ram mi gak Kuoth Nhial <br />
kɛ jɛ bɛ pɛn thi̱n. <br />
15Dɔ̱ɔ̱r cɛ rɔ ga̱k lɔc gatdä, <br />
kä käm yɔ̱ɔ̱t in nyuɔ̱ɔ̱thkɛ <br />
ni gat jɛ raar. <br />
16Kä ram ciɛŋ can a jiäk <br />
kɛ ɣöö bɛ ria̱ŋdɛ rep, <br />
kɛnɛ ram mi tho̱p muc ram <br />
mi riäŋ bikɛ can <br />
kɛn da̱ŋ rɛw. <br />
Ruac nɛɛni ti pɛl <br />
17Päli ji̱thdu piny kä liŋ ruac <br />
nɛɛni ti pɛl. <br />
Kä läthni lɔcdu kä min <br />
cä ŋi̱i̱c ni ji̱. <br />
18Ɛ tɛ̈th lɔaac mi wi̱i̱ jɛ <br />
tit kɛ rɛydu, <br />
kä wä kɛn diaal te lɛpdu. <br />
19A ŋa̱thdu te kä Kuoth Nhial, <br />
ɣän bä kɛ nyuɔ̱th ji̱ ɛn walɛ. <br />
20Ɣän cä ji̱ gɔ̱a̱r laat <br />
ti jiɛn diɔ̱k, <br />
laat pɛlä kɛnɛ luek <br />
mi gɔaa. <br />
21Ti ba ji̱ nyuɔ̱th cuɔ̱ɔ̱ŋ <br />
kɛnɛ thuɔ̱k, <br />
kɛ ɣöö bi nɛy tin ca ji̱ ja̱k <br />
luɔ̱c thuɔ̱k. <br />
22/Cu can mac kɛ ɣöö ɛ can, <br />
kä /cu ram mi li̱i̱m bap piny <br />
thok rɛ̈ɛ̈k, <br />
23kɛ ɣöö bi Kuoth Nhial <br />
lukdiɛn ka̱n, <br />
a bɛ tëk nɛɛni tin ya̱rkɛ <br />
tëkdiɛn ya̱r. <br />
24/Cu määth kɛ ram mi ci rɔ <br />
ka̱m gak, <br />
kiɛ ram mi gua̱n ŋɛnyni, <br />
25amäni mi bi ciɛŋkɛ dɔp, <br />
a bi rɔ jek ni dupdɛ. <br />
26/Cu rɔ jak kä gääŋ raam <br />
mi tekɛ ŋuäl, <br />
a bi wa̱a̱ cuul ŋuälikɛ. <br />
27Mi wi̱i̱ thil yio̱w ti tho̱pi, <br />
ba dhaŋ tɔ̱ɔ̱cädu ka̱n kä ji̱. <br />
28Kä /cu thuc këth <br />
mi ca tɛ̈t piny <br />
ɛ guuri ɣo̱th. <br />
29Nɛnɛ raan ŋäcɛ la̱tdɛ agɔaa. <br />
Bɛ wä göny kä kuäär. <br />
/Cɛ bi göny nhiam nɛɛni <br />
ti kueckɛ ŋu. <br />
<h3><a href="pro chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
