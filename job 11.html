<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
11 <br />
Ruac Dho-par <br />
1Kä cu Dho-par raan Naamaa <br />
ɛ loc i̱, <br />
2“Kɛn rieet ti ŋuan ti̱ti̱ <br />
/ca kɛ bi ku loc, <br />
kä ɛ bi gua̱n ruac mi di̱i̱t <br />
tekɛ cuɔ̱ŋ? <br />
3Kä ɛ ji̱n i̱ ruacdu mi di̱i̱t ɛmɛ <br />
bɛ naath jak kä bit, <br />
kiɛ yɔ̱ɔ̱ri naath kɛ ɣöö <br />
/ca thokdu bi ri̱t? <br />
4Kɛ ɣöö loori jɛ i̱, ‘Ŋa̱thdä gɔaaɛ, <br />
kä thilɛ ɣä duer waaŋ Kuɔth.’ <br />
5Kä ɛn Kuoth bɛ yi̱k ruac <br />
a bɛ ruac kɛ ji̱, <br />
6a bɛ ji̱ nyuɔ̱th luɔt pɛlä! <br />
Kɛ ɣöö ɛn ŋäc ŋɔaani tëë <br />
kɛ kui̱c da̱ŋ rɛw. <br />
Kä ŋäcni jɛ ɛn ɣöö Kuoth cɛ tha̱a̱ŋ <br />
dui̱rädu päl. <br />
7“Kä ji̱n deri ca̱r Kuɔth ŋa̱c? <br />
Kiɛ deri pek bumä Kuɔth in leny <br />
buɔ̱mdɛ ti diaal jek? <br />
8Nɔ̱a̱n ni ca̱rɛ kä pua̱a̱r, <br />
min thilɛ mi deri la̱t thi̱n. <br />
Kä lueŋ ni pekdɛ kä ro̱l jɔɔkni <br />
min ci dëë ŋa̱c. <br />
9Bärni jɛn kä wi̱c muɔ̱ɔ̱n <br />
mi ca thɛm, <br />
kä ɣäpni jɛn kä bäpdiit. <br />
10Kä mi cɛ ben, kä cɛ ji̱ yiɛn, <br />
kɛnɛ mi lukɛ ji̱, <br />
ɛŋa dëë jɛ gak ɔ? <br />
11Kɛ ɣöö ŋäcɛ nɛy tin jiäk <br />
kä mi cɛ duer nɛn, <br />
/cɛ jɛ a lat ɛ? <br />
12Bi ram mi dɔ̱a̱r ŋɔak ŋa̱c, <br />
ɛ ni mi ci muul di̱eth <br />
kɛ raan. <br />
13“Car wi̱cdu I-yob, <br />
kä käm ni lɔcdu Kuoth. <br />
14Kä mi te duer rɛydu, wocɛ, <br />
/cu Gua̱n jiäkni jak kä <br />
cieŋ rɛydu. <br />
15Kɛ thuɔ̱k deri wi̱cdu kap nhial <br />
a thil pöc, <br />
kä bi tekɛ mal a thil dual. <br />
16Kä bi riku cu pa̱l ruëëc <br />
bikɛ car ce̱tkɛ pi̱ ti ci yäk. <br />
17Bi tëkdu buay ce̱tnikɛ cäŋ däär, <br />
kä bi wäärɛ ce̱tnikɛ runwaŋ. <br />
18Kä bi tekɛ mal kɛ ɣöö <br />
te ŋa̱th wan ɔ, <br />
bi Kuoth ji̱ gaŋ, <br />
kä bi tekɛ lɔ̱a̱ŋ. <br />
19Bi tɔ̱ɔ̱c a thilɛ mi jak <br />
ji̱ kä dual, <br />
kä bi nɛy ti ŋuan luäk <br />
go̱r kä ji̱. <br />
20Duundɛ ɣöö bɛ wäŋ nɛɛni <br />
tin jiäk yäm, <br />
bɛ cu thil duɔ̱ɔ̱p <br />
mi lënykɛ ni rɔ̱, <br />
kä bi ŋa̱thdiɛn cua̱ ni lia̱a̱.” <br />
<br />
<h3><a href="job chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
</body>
</html>
