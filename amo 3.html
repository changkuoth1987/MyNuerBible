<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
3 <br />
Lar ji̱ I-thɛ-rɛl riɛk <br />
1Liɛŋɛ thok ɛmɛ in lär Kuoth Nhial ɛ yɛ, lö ji̱ I-thɛ-rɛl, kɛ kui̱dun yɛn diaal tëë kämɛ raar rööl I-jëp wee i̱, <br />
2“Rɛy dööri diaal wi̱i̱ muɔ̱ɔ̱n, <br />
cä ŋa̱c ni yɛ kärɔ̱, <br />
kɛ kui̱ ɛmɔ, bä yɛ luk <br />
kɛ dueerkun diaal.” <br />
Ciöl raam mi gök <br />
3/Ci nɛy da̱ŋ rɛw ja̱l dee mat, <br />
ɛ ni mi ŋa̱c kɛ rɔ̱? <br />
4/Ci lony dee bur dɔɔr <br />
mi thilɛ le̱y mi kääpɛ? <br />
Kä /ci ruath lony dee bur <br />
mi thilɛ mi camɛ? <br />
5/Ci dit dee rääp mi thilɛ dhuur <br />
mi ciɛ käp, <br />
kä /ci dhuur rɔ̱ dee kap nhial <br />
mi thilɛ mi cɛ käp. <br />
6Thilɛ wec mi cua wiee köörɛ <br />
kɔŋ liŋ, <br />
kä /ci ji̱kɛ lo̱ckiɛn jiɛth. <br />
Thilɛ wec mi ci riɛkdɛ kɔn ben, <br />
ɛ ni mi ci Kuoth Nhial <br />
ɛ jäk kä thi̱n. <br />
7Ɛpuc, thilɛ mi dee Kuäär <br />
ni Kuoth Nhial ɛ la̱t, <br />
ɛ ni mi cɛ ca̱pdɛ kɔŋ nyuɔ̱th <br />
kuaanykɛ ni go̱o̱k. <br />
8Ci lony ku thuŋ bur! <br />
Ɛŋa mi /ci bi dual? <br />
Ci Kuäär ni Kuoth Nhial <br />
ku thuŋ ruac! <br />
Ɛŋa mi /ci bi la̱t ni <br />
ruaacni göökni? <br />
Tɔaŋ Tha-mɛ-ria <br />
9A liɛŋkɛ ɛ ji̱ ti̱ecni Ac-dod, <br />
kɛnɛ ji̱ ti̱ecni rööl I-jëp, <br />
kä jiökɛ kɛ i̱, “Ruɔlɛ rɔ̱ guäth <br />
kɛl päämni Tha-mɛ-ria. <br />
Kä bia nɛ̈nɛ rɔal <br />
mi di̱i̱t rɛydɛ, <br />
kɛnɛ nɛy ti̱n ca yɔŋ thi̱n.” <br />
10Lar Kuoth Nhial ɛ i̱, <br />
“Kɛn kuɛ̱ckɛ la̱t cuŋni, <br />
kɛn nɛy ti̱n ca ti̱eckiɛn <br />
ti̱n di̱t pik kɛ pɛ̈c kɛnɛ <br />
ti̱n mackɛ.” <br />
11Kɛ kui̱ ɛmɔ, ci kuäär ni <br />
Kuoth Nhial wee i̱, <br />
“Bi gua̱n tɛ̈r wec ɛmɔ go̱l, <br />
kä ba ti̱eckun ti̱n buɔ̱m buɔ̱ɔ̱m <br />
wuɔ̱l piny, <br />
kä ba kɛ war.” <br />
12Ci Kuoth Nhial wee i̱, “Ce̱tkɛ min la yie̱e̱n deet a luäk ni ciök rɛw kiɛ ŋuɔk ji̱th thok luɔny, inɔ bä, bi kään ni nɛy ti tɔt kä gaat I-thɛ-rɛl ti̱n ciaŋkɛ Tha-mɛ-ria. Tin nyuur kɛ kɔamnikiɛn ti̱n puath puaath kɛnɛ dhaaŋnikiɛn ti̱n da̱p da̱a̱p.” <br />
13Ci kuäär ni Kuoth Nhial in <br />
la Ruey Ɣɔaa ɛ lar, <br />
“Täämɛ liɛŋɛ nɛmɛ, <br />
kä latdɛ thuɔ̱k kɛ kui̱ <br />
dhɔaar Je-kɔb. <br />
14Kɛ ɣöö cäŋ in wa̱a̱ I-thɛ-rɛl <br />
luk kɛ dueerkɛ, <br />
bä tuɔ̱ŋ yi̱kä to̱l kä piny <br />
kä Beth-ɛl a bɛ cu da̱k. <br />
15Ɣän bä duel jiɔam kɛnɛ duel <br />
ma̱y däk amäni duel ti̱n <br />
ca biɛl kɛ guiy, <br />
kä bɛ cua̱ ria̱p duëli <br />
ti̱n di̱t bä,” <br />
ruac ni Kuoth Nhial. <br />
<h3><a href="amo chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
