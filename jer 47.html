<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
47 <br />
Luk kɛ kui̱ Pi-li-thɛt <br />
1Kä cu riet Kuɔth Nhial ben kä gök ni Yir-mɛ-yaa kɛ kui̱ ji̱ Pi-li-thɛt kɛ gua̱a̱th ëë ŋot Pɛro /kenɛ Gadha ni däk wëë i̱, <br />
2“Nɛ̈nɛ jɛ bi pi̱w ti ŋuan <br />
ben raar kui̱ caam. <br />
Kä ba löny mi di̱i̱t ɛlɔ̱ŋ <br />
kä bikɛ mun thiäŋ ɛ bikɛ ti diaal <br />
tin te thi̱n buɔny, <br />
wec kɛnɛ nɛy diaal <br />
tin te thi̱n. <br />
Kä bi naath wiee. <br />
Kä nɛy diaal tin cieŋ muun <br />
bikɛ pa̱r. <br />
3Kä kɛ jɔw wuurä jiöŋkööri, <br />
kɛnɛ wuɔ̱w thurbiɛɛli, <br />
/ci gua̱ni gan gaatkiɛn <br />
bi luäŋ kɛ luäk, <br />
bikɛ tetkiɛn kɔat pua̱ynikiɛn. <br />
4Kɛ ɣöö gua̱a̱th mi ba däk ni <br />
ji̱ Pi-li-thɛt diaal a bëëni, <br />
gua̱a̱th mi ba ŋok nikɛ jɔ̱ɔ̱r, <br />
kä Dhor kɛnɛ Dhi-don, <br />
kɛ duɔth nath tin kɔ̱ŋ <br />
tin dëë kɛ luäk. <br />
Kɛ ɣöö Kuoth Nhial däk ɛ <br />
ji̱ Pi-li-thɛt, <br />
kɛnɛ duɔth ji̱ jɔak yiëër <br />
Ku-riit. <br />
5Kä bi ji̱ Gadha mi̱emkiɛn <br />
mut kɛ pa̱r, <br />
kä bi ji̱ Ac-kɛ-lon da̱k. <br />
Kä yɛn ji̱ lo̱o̱lä, <br />
bi wieedun kulɛ mäni nɛy? <br />
6Bi wiee wi̱i̱ i̱, <br />
‘Aɣ mut Kuɔth Nhial! <br />
Ɛ nɛy bi rɔ ka̱p cuɔ̱ŋ ɔ? <br />
Ku loc rɛy go̱kädu, <br />
ku rɔ pa̱l piny, kä ku biɛt!’ <br />
7Kä bɛ kulɛ biɛt i̱di, <br />
kä ci Kuoth Nhial ɛ la̱r ko̱r? <br />
Cɛ ko̱r lar kɛ ji̱ Ac-kɛ-lon <br />
kɛnɛ ji̱ thuɔk yiëër.” <br />
<h3><a href="jer chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
