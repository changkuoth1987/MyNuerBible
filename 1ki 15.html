<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<p>15 <br />
  Kuäär Juda ni Ä-bi-yam <br />
  (2 Kuɛ̈n 13:1—14:1) <br />
  1Kɛ wäl bädäk runi ruëc Ya-rɔ-baam gat Nɛ-bat, cu Ä-bi-yam a kuäär kä Juda. 2Cuɛ ruëc kɛ run diɔ̱k kä Jɛ-ru-tha-lɛm. Kä cɔalkɛ man Maakaa nyaa wutdä mi cɔal i̱ Ä-bi-ca-lom. 3Kä cuɛ guɔ̱ɔ̱r ni dueer diaal tëë ci gua̱n kɛ la̱t nhiamdɛ. Kä /kenɛ lɔcdɛ kɛɛliw ka̱m Kuoth Nhial ni Kuothdɛ, ce̱tkɛ gua̱n ni Dee-bid. 4Kä kɛ kui̱ Dee-bid cu Kuoth Nhial Kuothdɛ jɛ moc kuäär kä Jɛ-ru-tha-lɛm, cuɛ gatdɛ jak kä kuäär, mi cu Jɛ-ru-tha-lɛm jak kä bum. 5Kɛ ɣöö Dee-bid cɛ la̱t ni cuŋ waaŋ Kuɔth Nhial, /kenɛ rɔ riet gekä kä tëë diaal te cɛ la̱t jɛ kɛ ni̱n teekädɛ diaal, ɛ ni duŋ U-ri-yaa raan Ɣɛ̈th. 6Kä kɛ ni̱n teekä Ä-bi-yam#15:6 Ä-bi-yam. Kɛ thok Ɣi-bɛ-ru kɛnɛ tha̱a̱ŋ buɔkni cɔalkɛ jɛ i̱ Rɛ-ɣɛ̈-bɔm. diaal cuɛ tekɛ ko̱r kamdɛ kɛnɛ Ya-rɔ-baam. 7Kä cua duɔth lätnikɛ diaal gɔ̱a̱r rɛy buɔk kuɛ̈ɛ̈ni kua̱ri Juda. Kä cuɛ tekɛ ko̱r kamdɛ kɛnɛ Ya-rɔ-baam. 8Kä cu Ä-bi-yam li̱w. Kä cukɛ jɛ kony därwec Dee-bid. Kä cu gatdɛ ni Atha ruëc kɛ gua̱a̱thdɛ. <br />
  Kuäär Juda ni Atha <br />
  (2 Kuɛ̈n 15:16—16:6) <br />
  9Kɛ jiɛn da̱ŋ rɛw runi ruëc Ya-rɔ-baam kuäär I-thɛ-rɛl, cu Atha a kuäär Juda. 10Kä cuɛ ruëc kä Jɛ-ru-tha-lɛm kɛ run ti jiɛn ŋuaan wi̱cdɛ kɛl. Kä cɔalkɛ man i̱ Maakaa nya wutdä mi cɔal i̱ Ä-bi-ca-lom. 11Kä cu Atha la̱t ni cuŋ nhiam Kuɔth Nhial, ce̱tnikɛ mëë ci gua̱n ni Dee-bid ɛ la̱t. 12Kä cuɛ tut diaal kɛnɛ ŋut tin la̱tkɛ nyin riärä gua̱thni tin palkɛ guäy thi̱n woc wi̱c, kä cuɛ kuth diaal tin ci gua̱nikɛ la̱t woc. 13Kä cuɛ mandɔŋdɛ ni Maakaa woc kä ɣöö ɛ ciek kua̱r, kɛ ɣöö cɛ kuth Ä-ce-ra täth. Kä cu Atha kuoth mandɔɔŋdɛ da̱k piny kä cuɛ jɛ waŋ rɛy tɔ̱ɔ̱rä Kid-ron. 14Duundɛ ɣöö gua̱th pali kuthni baaŋ /ka̱n kɛ däk. Kä cu Atha lɔcdɛ ka̱m Kuoth Nhial kɛɛliw kɛ ni̱n teekädɛ diaal. 15Kä cuɛ muc yäcä gua̱n kɛnɛ muc yäcädɛ nööŋ rɛy luak Kuɔth Nhial, da̱a̱p kɛnɛ ciɛk in bo̱r, kɛ kuak. <br />
  16Kä cuɛ tekɛ ko̱r kam Atha kɛnɛ Bɛ̈ca kuäär I-thɛ-rɛl kɛ ni̱n kuäärädiɛn. 17Cu Bɛ̈ca kuäär thuk duëli kuec caam Juda wä mak, kä cuɛ Rama täth, kɛ ɣöö bɛ thil ram mi bä raar kiɛ wä rɛc kä kuäär Juda ni Atha. 18Kä cu Atha da̱a̱p kɛnɛ ciɛk in bo̱r min ci duɔ̱th guäth tɔ̱ɔ̱wä luaak Kuɔth Nhial kɛnɛ duel kua̱r ka̱n kɛɛliw. Kä cuɛ kɛ jäk kä Bɛn-a-dad gat Tɛ̈b-ri-mon, gat Ɣɛdh-ron kuäär Thi-ri-ya, min cieŋ kä Da-math-kɛth, kɛ tet ji̱ kɔaarɛ, wëë i̱, 19“Ɛ mat te kamdan, ce̱tkɛ mëë te kam guur kɛnɛ gua̱a̱r. Kä nɛnɛ, ɣän ja̱kä ji̱ kä muc dääpä kɛnɛ ciɛk in bo̱r. Wër däk kamdu yɛnɛ Bɛ̈ca kuäär thuk duëli kuec caam, dɔ̱ŋ bɛ ɣä päl.” 20Kä cu Bɛn-a-dad ruac kua̱r ni Atha liŋ, kä cuɛ bo̱o̱th rɛ̈mdɛ ja̱k wëë wi̱i̱ thuk duëli kuec caam mak, kä cuɛ I-yon, kɛ Daan, kɛ A-bel-beth-mä-kaa, kɛ Ki-nä-rɔth kɛɛliw, kɛnɛ mun Nap-ta-li käp. 21Kä mëë ci Bɛ̈ca jɛ liŋ, cuɛ ta̱th Rama ka̱p cuɔ̱ŋ, kä cuɛ ciɛŋ ni Ti̱r-dha. 22Kä cu kuäär ni Atha ruac lat kä Juda, thilɛ ram mi cua päl, cua pääm Rama diaal kɛnɛ jiɛnkɛ kɛ tëë lätkɛ Bɛ̈ca ben deth. Kä cu kuäär ni Atha kɛ lät Gabä wec Ben-ya-min kɛnɛ Midh-pa. 23Kä cua duɔth lätnikɛ diaal, nikɛ buɔ̱mdɛ, nikɛ wec in cɛ täth, gɔ̱a̱r rɛy buɔk kuɛ̈ɛ̈ni kua̱ri Juda. Kä kɛ ni̱n dɔŋädɛ cuɛ tekɛ jiöör ciöknikɛ. 24Kä cuɛ li̱w, kä cua jɛ kony kɛɛl kɛ gua̱ni därwec gua̱n ni Dee-bid. Kä cu gatdɛ ni Yɛ-ɣo-ca-pat ruëc kɛ gua̱a̱thdɛ. <br />
  Kuäär I-thɛ-rɛl ni Na-dab <br />
  25Kɛ rɛw runä ruëc Atha kuäär Juda, cu Na-dab gat Ya-rɔ-baam a kuäär kä I-thɛ-rɛl. Kä cuɛ I-thɛ-rɛl ruac kɛ run rɛw. 26Kä cuɛ la̱t ni dueer waaŋ Kuɔth Nhial, guurɛ ni dueer gua̱n kɛnɛ dueerkɛ tin cɛ jak ni I-thɛ-rɛl kä dui̱r. <br />
  27Kä cu Bɛ̈ca gat Ä-ɣi-yaa raan thuɔk duëël Yi-tha-kar, Na-dab ca̱p mi jiäk. Kä cuɛ jɛ näk kä Gi-bɛ-thon wec ji̱ Pi-li-thɛt. Kɛ ɣöö Na-dab kɛnɛ ji̱ I-thɛ-rɛl diaal ca Gi-bɛ-thon go̱l. 28Inɔ cu Bɛ̈ca jɛ näk kɛ diɔ̱ɔ̱k runi ruëc Atha kuäär Juda, kä cuɛ ruëc kɛ gua̱a̱thdɛ. 29Kä niɛ min ca kuäär, cuɛ ji̱ dhɔaar Ya-rɔ-baam diaal näk. Cuɛ thil mi cuɛ päl a tëk, amäni mëë cɛ däk, ce̱tnikɛ riet Kuɔth Nhial ëë laarɛ kɛ thok jäŋädɛ ni Ä-ɣi-yaa raan Cilo. 30Kɛ kui̱ dui̱rä Ya-rɔ-baam mëë cɛ la̱t, kä cɛ ji̱ I-thɛ-rɛl jak kä dui̱r, kä cɛ Kuoth Nhial Kuoth I-thɛ-rɛl jak kä gak. <br />
  31Kä cua duɔth lätnikɛ diaal gɔ̱a̱r rɛy buɔk kuɛ̈ɛ̈ni kua̱ri I-thɛ-rɛl. 32Kä cuɛ tekɛ ko̱r kam Atha kuäär Juda kɛnɛ Bɛ̈ca kuäär I-thɛ-rɛl kɛ ni̱n kuäärädiɛn diaal. <br />
  Kuäär I-thɛ-rɛl ni Bɛ̈ca <br />
33Kɛ diɔ̱ɔ̱k runi ruëc Atha kuäär Juda, cu Bɛ̈ca a kuäär I-thɛ-rɛl kä Ti̱r-dha. Kä cuɛ ruëc kɛ run ti jiɛn da̱ŋ rɛw wi̱cdɛ ŋuaan. 34Kä cuɛ la̱t ni dueer waaŋ Kuɔth Nhial, kä cuɛ guɔ̱ɔ̱r ni duɔ̱ɔ̱p Ya-rɔ-baam kɛnɛ dueerkɛ tin cɛ I-thɛ-rɛl jak kä dui̱r. </p>
<h3><a href="1ki chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<p><br />
</p>
</body>
</html>
