<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<p>8 <br />
  Nyuuth diëny dɛɛni wal <br />
  1Ci Kuäär ni Kuoth Nhial ɣä nyɔk kɛ nyuth nɛmɛ. Rɛydɛ cua diëny mi ca nok kɛ dɛy wal guutdä ŋër nɛn. 2Cu Kuoth Nhial ɣä thiec i̱, “Ɛŋu mi nɛɛni, A-mɔth?” Kä cua wee i̱, “Ɛ diëny mi thiäŋ kɛ dɛy wal guutdä ŋër.” Ɛ jɛn, cu Kuoth Nhial ɣä ku jiök i̱, <br />
  “Ci guut nɛɛnikä ni ji̱ I-thɛ-rɛl <br />
  gua̱a̱thdɛ cop, <br />
  /cä kɛ bi lɛ nyɔk kɛ pälikä.” <br />
  3Cɛ wee i̱, “Kɛ jɛn cäŋ ɛmɔ <br />
  ba diit puɔnyä rɛy <br />
  luaak kuɔth loc ni wiee, <br />
  bi ri̱ŋ nath ŋuan ɛlɔ̱ŋ, <br />
  a ba kɛ luaŋ kä piny <br />
  gua̱thni diaal.” <br />
  Luk ji̱ I-thɛ-rɛl <br />
  4Liɛŋɛ nɛmɛ yɛn nɛy ti̱n dɔanyɛ <br />
  nɛy ti̱n dak tetkiɛn piny, <br />
  kä penɛ can wec tëk. <br />
  5Yɛn nɛy ti̱n carɛ jɛ i̱, <br />
  “Bi bo̱o̱r thuuk i̱ nɛy, <br />
  i̱ dëëkɔ bɛ̈lkɔ cu kɔak, <br />
  kä bi cäŋ lɔ̱ŋäda, thuuk i̱ nɛy <br />
  a dëëkɔ bɛlkɔ cu kɔak <br />
  kɛ theem mi tɔt kɛ yio̱w <br />
  ti ŋuan, <br />
  a dëëkɔ nyin nath cu kual <br />
  kɛ theemni ti nyuɔ̱n nyuɔ̱ɔ̱n?” <br />
  6Yɛn nɛy ti̱n carɛ jɛ i̱, <br />
  “Banɛ nɛy ti̱n can kɔk <br />
  kɛ kui̱ denädiɛn, <br />
  kä banɛ nɛy ti̱n dak tetkiɛn <br />
  kɔk kɛ kui̱ yio̱o̱ni kökä wa̱a̱ri, <br />
  kä köknɛ naath poth bɛɛl.” <br />
  Yɛn liɛŋɛ jɛ. <br />
  7Ci Kuoth Nhial rɔ yac kɛ liak <br />
  Je-kɔb wiee i̱, <br />
  “Ɣän /cä lätkiɛn bi nyɔk kä päl ruëëc, <br />
  8kɛ kui̱ ɛmɔ, bɛ piny lath, <br />
  kä bi nɛy diaal ti̱n ciaŋkɛ <br />
  jɛ lo̱ckiɛn jiath, <br />
  kä ba jɛ kap nhial a bɛ <br />
  nuɛ̈ɛ̈n ce̱tkɛ muak kiɛr I-jëp <br />
  kɛnɛ do̱ndɛ.” <br />
  9Ci Kuäär ni Kuoth Nhial wee i̱, <br />
  “Ɛn cäŋ ɛmɔ, <br />
  bä cäŋ jak kä kony däär, <br />
  kä bä wi̱c muɔ̱ɔ̱n jak kä muth <br />
  kɛ cäŋdäär. <br />
  10Bä cäŋ tha̱t mi̱thnikun jak <br />
  kä cäŋ pärä, <br />
  kä bi diitkun diaal a lul. <br />
  Kä bä nɛy diaal jak kä la̱thkɛ <br />
  bieyni cuɔli jiɛthkä lɔaac, <br />
  kä bä wuɔ̱th diaal jak kä wok, <br />
  kä bä jɛ jak kä ce̱tkɛ cäŋ jiɛthä <br />
  lɔaac liëth gatä min kɛl <br />
  kä diëëthkɛ, <br />
  kä bi guutdɛ ce̱tkɛ cäŋ <br />
  mi kɛc ɛɣɔr.” <br />
  Buɔth rɛ̈w kɛ kui̱ ruaacni Kuɔth <br />
  11Ci Kuäär ni Kuoth Nhial wee i̱, <br />
  “Nɛnɛ jɛ ci ni̱n thia̱k kɛ ɣöö <br />
  bä buɔth rɛ̈w nööŋ <br />
  wi̱i̱ muɔ̱ɔ̱n, <br />
  mi /ci mɔ a buɔth mi̱th kä /ci mɔ a <br />
  rɛw pi̱i̱ni, <br />
  ɛ ni ɣöö ɛ buɔth li̱eŋ <br />
  ruaacni Kuɔth. <br />
  12Kä bi naath yi̱i̱c kam yiëri, <br />
  kä bikɛ jɛ ja̱l nhiam <br />
  kɛnɛ cuec, <br />
  kä bikɛ riŋ kui̱c ɔ kɛ kui̱c ɔ, <br />
  go̱o̱r kɛn ruac Kuɔth Nhial, <br />
  ɛ ni ɣöö /ci kɛn ɛ bi jek. <br />
  13“Kä ɛn cäŋ ɛmɔ, bi ŋuɛ̈tni <br />
  nyieet kɛnɛ ŋuɛ̈tni wutni <br />
  muɔ̱n kɛ rɛ̈w. <br />
  14Kɛn nɛy ti̱n yackɛ rɔ kɛ Ä-ci-ma <br />
  Kuoth baaŋ Tha-mɛ-ria, <br />
  kiɛ larkɛ jɛ i̱, <br />
  ‘Ce̱tkɛ mɔ te Kuoth Daan ɔ,’ <br />
  kiɛ, ‘Ce̱tkɛ mɔ te Kuoth Ber-cɛ-ba,’ <br />
  kɛn nɛy tɔ̱tɔ̱ bikɛ tɛɛth kä <br />
/ca rɔ bi nyɔk kɛ jiec.” </p>
<h3><a href="amo chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<p><br />
</p>
</body>
</html>
