<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
21 <br />
1Kä lɔc kua̱r ce̱tdɛ kɛ lo̱o̱l pi̱i̱ni <br />
kä Kuoth Nhial. <br />
La ri̱tdɛ jɛ ce̱tnikɛ min go̱o̱rɛ. <br />
2Kä lät ran diaal guicɛ <br />
kɛ ɛn ɣöö gɔwkɛ, <br />
duundɛ ɣöö lɔc ɣɔ̱a̱nkɛ jɛ <br />
ɛ Kuoth Nhial. <br />
3La̱t cuŋni kɛnɛ thuɔ̱ɔ̱k <br />
gɔw ni kɛn <br />
kä Kuoth Nhial <br />
kä tho̱p mucä. <br />
4Kä ram mi tëë kɛ kac <br />
kä liak rɔ, <br />
lätdɛ ni dueer ɛn raam ɛmɔ. <br />
5Cär raam mi tekɛ päl lɔaac piny <br />
no̱o̱ŋɛ ti ŋuan, <br />
kä ram mi pɛ̈th cärä <br />
no̱o̱ŋɛ ni can. <br />
6Ria̱ŋ mi jëkɛ kɛ kac /cɛ jäny, <br />
naŋɛ ni raan li̱th. <br />
7Kä gak ji̱ dueeri bɛ kɛ bath, <br />
kɛ ɣöö lökɛ la̱t thukä. <br />
8Duɔ̱ɔ̱p gua̱n dueeri ɛ gɔ̱l gɔ̱l, <br />
kä ciɛŋ raam mi muɔ̱l muɔ̱l <br />
kɛ cuŋ. <br />
9Gɔaa ni ɣöö deri cieŋ gekä duëël, <br />
kä ɣöö bi ciaŋ mat yɛnɛ <br />
ciek mi puɔ̱ny gak. <br />
10Kä lɔc gua̱n dui̱rä go̱o̱rɛ <br />
ni jiäk, <br />
thilɛ gɔɔy mi jek gua̱n <br />
thieekädɛ jɛ kä jɛ. <br />
11Mi ca ram mi dhɔ̱ŋ dhɔ̱ŋ duäc, <br />
la dɔ̱a̱r ŋɔak a ŋäc. <br />
kä mi ca ram pɛl luek, <br />
la ŋäcdɛ rɔ a reep. <br />
12La ram mi pɛl dhɔr ram <br />
mi lät jiäk a guic. <br />
Kä la däkɛ dhɔr raam <br />
in lät jiäk. <br />
13Kä mi lo̱k raan ɣöö liŋɛ <br />
lul raam mi can, <br />
amäni jɛn bä, bɛ wiee <br />
kä thilɛ ram mi bi jɛ luäk. <br />
14Muc gekä duänyɛ gak piny, <br />
kä kök yienyɛ gak mi di̱i̱t. <br />
15Thuɔ̱k ɛ gɔɔy kä ji̱ cuŋni, <br />
kä ɛ riɛk kä la̱a̱t jiäkni. <br />
16Kä ram yi̱c kɛ duɔ̱ɔ̱p pɛlä, <br />
bɛ wä lɔ̱ɔ̱ŋ ni wi̱c jɔɔkni. <br />
17Kä ram nhɔk ni jäl bɛ la can, <br />
kä ram nhɔk ni kɔaŋ kɛnɛ <br />
liɛɛth /cɛ bi met ria̱ŋ. <br />
18Nɛy tin ji̱ dueeri <br />
kɛ luëël ji̱ cuŋni, <br />
kä nɛy tin thil ŋa̱th <br />
kɛ luëël ji̱ ŋäthä. <br />
19Gɔaa ni ciaŋ däärdɔaar, <br />
kä ɣöö bi cieŋ yɛnɛ ciek <br />
mi gua̱n gaak mi te nyi̱r. <br />
20Ram mi pɛl la tɔ̱ɔ̱wɛ mi̱th, <br />
kä cam ram mi dɔ̱a̱r ni nyinkɛ. <br />
21Kä ram mi guur ni gɔy kɛnɛ cuŋ, <br />
bɛ tëk kɛnɛ luth jek. <br />
22La ram mi pɛl wec nɛɛni <br />
ti buɔ̱m buɔ̱ɔ̱m a mak, <br />
kä la däkɛ ti̱ec tin bum <br />
tin ŋa̱thkɛ. <br />
23Kä ram mi tiit ruacdɛ, <br />
tiitdɛ ni rɔ rɛy rikni. <br />
24Kä cɔalkɛ ram mi gua̱n kacä <br />
kɛnɛ liak i̱, <br />
“Dho̱o̱t nath.” Ɛn ram in <br />
lät ŋɔak kacä. <br />
25Kä cär raam mi duaal na̱kɛ jɛ, <br />
kɛ ɣöö lo̱kɛ la̱t. <br />
26Kä la but gua̱n dueeri kɛ go̱r <br />
kɛ gua̱th mi bɛ duɔ̱ɔ̱r <br />
jek thi̱n, <br />
kä ku gua̱n cuŋni la muc <br />
a /cɛ tetdɛ coŋ. <br />
27Kä muc raam mi lät jiäk ɛ duer. <br />
Derɛ kulɛ te i̱di <br />
mi no̱o̱ŋɛ jɛ kɛ duɔ̱ɔ̱p <br />
mi duer. <br />
28Kä neen mi lat ni kac <br />
bɛ li̱w, <br />
kä ram mi liŋ ruacdɛ <br />
bɛ da̱k amäni cäŋ kɛl. <br />
29Gua̱n dui̱rä la juanɛ ni nhiamdɛ, <br />
kä gua̱n cuŋni caarɛ duɔ̱pkɛ. <br />
30Kä thilɛ pɛl kɛnɛ tiit <br />
lɔaac kɛ ca̱r, <br />
mi dee gɔaa ni jɛn <br />
kä Kuoth Nhial. <br />
31La rialkɛ jio̱k tuɔ̱ruɔ̱k ikä <br />
kɛ ko̱r, <br />
kä juc ŋunɛ Kuoth Nhial. <br />
<h3><a href="pro chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
