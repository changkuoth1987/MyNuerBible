<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
31 <br />
Pal kɛ kui̱ ŋäthä Kuɔth <br />
(Dit Dee-bid) <br />
1Bä rɔ lua̱k ji̱ <br />
lö Kuoth Nhial, <br />
cu ɣä jak kä po̱c, <br />
kän ɣä kɛ ɣöö ɛ ji̱n gua̱n cuŋni! <br />
2Gäŋni ji̱thdu ɣä, <br />
kä kän ɣä kɛ pɛ̈th! <br />
Jak ni rɔ kä päm lua̱kdä, <br />
jak ni rɔ kä ko̱t mi gaŋ ɣä! <br />
3Ɛ ji̱n pämdä kä gääŋdä, <br />
kä kɛ kui̱ cio̱tädu bo̱th ɣä, <br />
4kä lony ɣä kä cambak <br />
in dɛ̈pkɛ ni ɣä, <br />
kɛ ɣöö ɛ ji̱n gääŋdä. <br />
5Cä tëkdä la̱th tetniku, <br />
kän ɣä lö Kuoth Nhial, <br />
Kuoth in thuɔ̱k. <br />
6Ɣän lökä nɛy tin palkɛ <br />
kuth baaŋ, <br />
duundɛ ɣöö ŋa̱a̱thä ni Kuoth Nhial. <br />
7Bi lɔcdä tɛ̈ɛ̈th rɛy nho̱kädu <br />
min thil pek, <br />
kɛ ɣöö ci cuɔ̱cdä nɛn <br />
kä ŋäci rikä, <br />
8kä /keni ɣä ka̱m ji̱ tɛ̈r, <br />
ci la̱th ni ɣä guäth känä. <br />
9A lɔcdu kɔ̱c kɛ ɣä lö <br />
Kuoth Nhial, kɛ ɣöö ɣän ta̱a̱ rikä, <br />
ci wäŋkä bɛ̈c kɛ wiee, <br />
kä ci puɔ̱nydä kɛnɛ ti̱eydä cuuc. <br />
10Ci ni̱n teekädä thuɔ̱k ni cucä, <br />
kä ci run teekädä thuɔ̱k kɛ lul, <br />
ci buɔ̱mdä thuuk kɛ ɣöö ta̱a̱kɛ rik, <br />
a ci cɔ̱wkä kɔ̱a̱c ɛ they. <br />
11A ci ɣän cua̱ cäät <br />
kä ji̱ tɛ̈rä diaal, <br />
kä ɛ ɣän mi jiääk kä ji̱ <br />
thieekädä, <br />
kä dual mäthnikä kɛ ɣä, <br />
kä bar nɛy tin ro̱m kɛ ɣä <br />
duɔ̱pni rɔ̱ kɛ ɣä. <br />
12Ca ɣä cu pa̱l ruëëc ce̱tkɛ <br />
ram mi ci li̱w, <br />
cä cu ce̱tnikɛ dhaar mi ci tiath. <br />
13Kä ɣän liɛŋä ruac nɛɛni <br />
ti nyin ŋuan, <br />
ci rik ɣä go̱l kui̱cni diaal! <br />
Lät kɛn ni ca̱a̱p ti jiäk <br />
kɛ kui̱dä, <br />
go̱o̱r kɛn ni ɣöö ba ɣä näk. <br />
14Kä ɣän ŋa̱a̱thä ni ji̱, <br />
lö Kuoth Nhial, <br />
kä cä wee i̱, “Ɛ ji̱n Kuothdä.” <br />
15Kä tëkdä tëë tetkädu, <br />
kän ɣä tetni ji̱ tɛ̈rä kɛnɛ <br />
nɛy tin juɔckɛ ɣä! <br />
16Nyuthni ja̱ŋdu gɔɔydu, <br />
kän ɣä kɛ nhökdu min thil pek! <br />
17/Cu ɣä jak kä po̱c, <br />
lö Kuoth Nhial, <br />
kɛ ɣöö ɣän cɔalä ni ji̱, <br />
a po̱c ni ji̱ nyuɔɔni <br />
akɛ wä ni jɔɔkni bitdä. <br />
18A lëëp ka̱a̱cnikiɛn bit, <br />
tin la ruac ɛ liakɛ rɔ̱ <br />
kɛ nɛy tin tekɛ cuŋ. <br />
19Kä ku gɔyku lɛ ŋuan i̱di <br />
tin ci lät kä nɛy tin <br />
luɔ̱thkɛ ji̱, <br />
tin ci la̱t ni nhiam nath <br />
kɛ kui̱ nɛɛni tin <br />
lua̱kɛ rɔ̱ ji̱! <br />
20Kä la kɛ a kumi kɛ ta̱a̱du <br />
kɛɛl kɛ kɛ <br />
kä ca̱a̱p nath ti jiäk, <br />
guäth cieŋädu gaŋikɛ <br />
kä rieet ti jiäk. <br />
21A liak tekɛ Kuoth Nhial, <br />
kɛ ɣöö cɛ ɣä nyuɔ̱th nhökdɛ <br />
min gääy naath kä thil pek <br />
mëë ca ɣä göl wi̱c. <br />
22Kä cua̱ ruac kɛ jɔw mi di̱i̱t i̱, <br />
“Ca ɣä ŋuɔk jɔ̱ɔ̱r nhiamdu.” <br />
Duundɛ ɣöö ci ruacdä liŋ, <br />
mëë cä ji̱ thiec kɛ luäk. <br />
23Nhɔakɛ Kuoth Nhial, <br />
yɛn nɛɛkɛ diaal! <br />
La päl Kuoth Nhial ji̱ ŋäthä ikä <br />
kä bɛ nɛy tin la̱a̱t jiäkni <br />
culikä. <br />
24Cuɔmɛ rɔ̱, kä a lo̱ckun bum, <br />
yɛn nɛy diaal tin ŋa̱thkɛ <br />
ni Kuoth Nhial! <br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
