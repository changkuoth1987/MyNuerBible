<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
5 <br />
Ko̱l gɔ̱rä kɛnɛ Ruath Dɛ̈ɛ̈l <br />
1Kä tet cuëëc raam in nyuur kɔam kuäärä, cua ko̱l gɔ̱rä mi ca rɛydɛ kɛnɛ jɔkdɛ gɔ̱r nɛn, kä ca dil kɛ di̱i̱li bärɔw. 2Kä cua jääk nhial mi bum nɛn, latdɛ ruac kɛ jɔw mi di̱i̱t i̱, “Ɛŋa mi ro̱ŋ kɛ lëp köl kɛnɛ to̱li di̱i̱likɛ?” 3Kä thilɛ raan nhial kiɛ wi̱i̱ muɔ̱ɔ̱n kiɛ piny muɔ̱ɔ̱n mi luäŋ lëp köl kiɛ guec rɛ̈ydɛ. 4Kä cua jɛ tok kɛ wiee mi di̱i̱t kɛ ɣöö cɛ thil ram kɛl mi ca jëk a ro̱ŋ kɛ lëp köl kiɛ dee rɛydɛ guic. 5Kä cu ram kɛl kä di̱t ɣä jiök i̱, “/Cu wiee. Kä nɛnɛ. Lony thuɔk duëël Juda min la kuɛ̈ɛ̈ Dee-bid cɛ tiëm, derɛ ko̱l luäŋ kɛ lëp, kɛnɛ di̱i̱likɛ da̱ŋ bärɔw.” <br />
6Kä kam kɔam kuäärä kɛnɛ ley da̱ŋ ŋuan tin tëk, kɛ rɛy di̱tni, cua Ruath Dɛ̈ɛ̈l nɛn cuŋä ce̱tkɛ mi ca ŋot, mi tekɛ tuɔ̱ŋ da̱ŋ bärɔw kɛnɛ wäŋ da̱ŋ bärɔw, tin la yiey Kuɔth da̱ŋ bärɔw tin ca jäkä wi̱i̱ muɔ̱ɔ̱n kɛɛliw. 7Kä cuɛ wä, cuɛ ko̱l gɔ̱rä ka̱n tetdä cuëëc raam in nyuur kɔam kuäärä. 8Mëë cɛ ko̱l gɔ̱rä ka̱n, cu ley da̱ŋ ŋuan tin tëk, kɛnɛ di̱t ti jiɛn da̱ŋ rɛw wi̱cdɛ ŋuan rɔ yuɔr piny nhiam Ruath Dɛ̈ɛ̈l, käp ramɔ thom kɛnɛ thääk dääpä ti thiäŋ kɛ wal ti waŋkɛ, tin la pal nɛɛni ti ci Kuoth kɛ lɛy. 9Kä cukɛ dit mi pay cak kɛt, wäkɛ i̱, <br />
“Ji̱n ro̱ŋi kɛ ɣöö bi ko̱l gɔ̱rä ka̱n, <br />
kä bi di̱i̱likɛ lɛp, <br />
kɛ ɣöö ca ji̱ näk, <br />
kä kɛ riɛmdu ci naath luël <br />
Kuoth, <br />
kä thuk duëli diaal kɛnɛ thuk <br />
ti gööl, kɛ döör, <br />
amäni ji̱ röli diaal, <br />
10kä cikɛ jakä kuäär <br />
kɛnɛ bööth palä ti la̱tkɛ <br />
Kuɔthdan ikä, <br />
kä bikɛ ruëc wi̱i̱ muɔ̱ɔ̱n.” <br />
11Kä cua guic, kä cua̱ jɔw jaakni liŋ gekä kɔam kuäärä kɛ ley tin tëk kɛnɛ di̱t. Kä pekdiɛn kɛ jaak ti bathdɔɔri ti ŋuan ɛlɔ̱ŋ ti /ca dee luäŋ kɛ kuën. 12Kä cukɛ kiet kɛ jɔw mi di̱i̱t i̱, <br />
“Gɔaa Ruath Dɛ̈ɛ̈l <br />
ëë ca näk, <br />
kɛ ɣöö bɛ buɔ̱m kɛnɛ ria̱ŋ, <br />
kɛ pɛl kɛnɛ lua̱ŋ, <br />
kɛ luth kɛnɛ puɔny, <br />
amäni puɔ̱th ka̱n!” <br />
13Kä cua ti diaal tin ca cak tin te nhial kɛnɛ wi̱c muɔ̱ɔ̱n kɛ piny kɛnɛ bar, kɛ ti diaal tin te rɛydiɛn liŋ, ki̱tkɛ i̱, <br />
“A puɔ̱th mi thil pek, <br />
kɛnɛ luth kɛ puɔny <br />
kɛnɛ buɔ̱m, <br />
tekɛ ram min nyuur <br />
wi̱i̱ kɔam kuäärä, <br />
kɛnɛ Ruath Dɛ̈ɛ̈l!” <br />
14Kä cu ley da̱ŋ ŋuan tin tëk wee i̱, “Inɔnɔ!” Kä cu di̱t rɔ yuɔr piny kä palkɛ jɛ. <br />
<h3><a href="rev chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
