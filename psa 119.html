<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
119 <br />
Liak ŋuɔ̱tni Kuɔth Nhial <br />
1Tɛ̈th lɔaac akɛ nɛy tin thil bɛ̈ɛ̈l, <br />
tin guɔ̱ɔ̱rkɛ ni ŋuɔ̱t <br />
Kuɔth Nhial! <br />
2Tɛ̈th lɔaac akɛ nɛy tin <br />
tiɛtkɛ luëëkɛ, <br />
nɛy tin görkɛ jɛ kɛ <br />
lɔcdiɛn kɛɛliw, <br />
3tin thilɛ dueer ti la̱tkɛ, <br />
tin guɔ̱ɔ̱rkɛ ni dupkɛ! <br />
4Ci ŋuɔ̱tku ka̱m naath <br />
kɛ ɣöö bakɛ guɔ̱ɔ̱r ɛgɔaa. <br />
5Ɣän göörä ɣöö bi dupkä a thuɔ̱ɔ̱k <br />
kɛ ti̱etdä kɛ ciaaŋdu! <br />
6Inɔ /cä bilɛ tekɛ pöc, <br />
mi wa̱a̱ ŋuɔ̱tku diaal wä tit. <br />
7Ɣän bä ji̱ puany kɛ lɔc mi gɔaa, <br />
mi wa̱a̱ rieetku tin gɔw <br />
wä ŋa̱c. <br />
8Ɣän bä laatku tit, <br />
/cu ɣä päl ruëëc. <br />
9Dëë ŋuɛ̈tni dupkiɛn tit <br />
ɛgɔaa i̱di? <br />
Deekɛ jɛ tit kɛ luthdiɛn <br />
kɛ ruacdu. <br />
10Göörä ji̱ kɛ lɔcdä kɛɛliw, <br />
/cu ɣä jak kä bath kä ŋuɔ̱tku. <br />
11Ɣän cä ruacdu la̱th lɔcdä, <br />
kɛ ɣöö /cä ji̱ bilɛ duer duer. <br />
12Ɛ liak wä kä ji̱ lö Kuoth Nhial, <br />
nyuuthni ɣä kɛ ciaaŋdu. <br />
13Kɛ lɛpdä ɣän bä ŋuɔ̱tku diaal <br />
tin ci lar lat raar. <br />
14Tɛth lɔcdä kɛ guuridä kɛ luëëku, <br />
ce̱tkɛ ram mi tɛth lɔcdɛ <br />
kɛ ria̱ŋ kɛ ti ŋuan. <br />
15Ɣän bä ciaaŋdu nyiath, <br />
kä bä dupku guɔ̱ɔ̱r. <br />
16Ɣän nhɔakä ŋuɔ̱tku, <br />
kä /cä ruacdu bi pa̱l ruëëc. <br />
17Lätni agɔaa kɛ ja̱ŋdu, <br />
kɛ ɣöö bä tëk kä <br />
bä ruacdu luɔ̱th. <br />
18Lɛp waŋdä kɛ ɣöö bä tin <br />
ga̱ykɛ naath nɛn <br />
rɛy ŋuɔ̱tniku. <br />
19Ɛ ɣän ram mi jääl wi̱i̱ muɔ̱ɔ̱n, <br />
/cu ɣä tëë kä luëëku. <br />
20Ci yiëëdä thuuk kɛ go̱r <br />
ŋuɔ̱tniku gua̱thni diaal. <br />
21La lueeki ji̱ liakä, tin ca lam, <br />
kɛnɛ nɛy tin ci bath <br />
kä luëëku. <br />
22/Cu kɛ jak kä kuëthkɛ ɣä ba ɣä <br />
lo̱k kɛ ɣöö tiɛɛtdä luëëku. <br />
23A cäŋ ci ruëëc nyuur kɛɛl <br />
ɛ latkɛ ɣä jɔ̱ɔ̱r, <br />
bi ja̱ŋdu nyiath ni ciaaŋdu. <br />
24Ŋuɔ̱tku kɛ kɛn <br />
la tɛ̈th lɔaacdä mɔ, <br />
kä kɛ kɛn la luëëkä tɔ̱. <br />
25Ci ti̱eydä wä ni rɛy tupä, <br />
nyɔk ɣä kɛ tëk ce̱tnikɛ <br />
mëë ci lar. <br />
26Mëë cä ji̱ la̱r tëkdä, <br />
curi ɣä loc, <br />
nyuuthni ɣä kɛ ciaaŋdu. <br />
27Jakni ɣä kä ŋa̱cä rieetku, <br />
kä bä guɔ̱ɔ̱r ni lätku tin <br />
ga̱ykɛ naath. <br />
28Ci ti̱eydä cuuc kɛ rik, <br />
bumä ce̱tnikɛ mëë ci lar. <br />
29Gaŋ ɣä kä dup tin jiäk, <br />
ŋi̱i̱cni ɣä kɛ ŋuɔ̱tku agɔaa. <br />
30Ɣän cä mɛk ni duɔ̱ɔ̱p cuŋni, <br />
cä luëëku la̱th nhiamdä. <br />
31Ɣän bä käp ni ŋuɔ̱tku, <br />
lö Kuoth Nhial, <br />
/cu ɣä jak kä bi pöc. <br />
32Bi wur ni ɣän dup luëëkniku, <br />
kɛ ɣöö ci ŋäc ŋɔaanidä rep. <br />
33Ŋi̱i̱cni ɣä kɛ ciaaŋdu, <br />
lö Kuoth Nhial, <br />
bä jɛ tit amäni guut. <br />
34Moc ɣä ŋäc ŋɔaani mi bä rɔm <br />
ni ŋuɔ̱tku, <br />
mi bä titnikɛ kɛ lɔcdä kɛɛliw. <br />
35Bo̱th ɣä kɛ ciaŋ luëëkniku, <br />
kɛ ɣöö nhɔakä ni jɛ. <br />
36Ri̱tni lɔcdä kä ŋuɔ̱tku, <br />
ɛ /ci mua duɔ̱ɔ̱p jek ŋɔaani. <br />
37/Cu waŋdä jak kä guicni <br />
ti thil luɔt, <br />
jakni ni ɣä kä tëk kɛ ruacdu. <br />
38Jakni ruecdu kä thuɔ̱k kɛ ja̱ŋdu, <br />
jakni jɛ kä thuɔ̱k kä nɛy <br />
tin luɔ̱thkɛ ji̱. <br />
39Woc ciaŋ jiääk in la̱tdä, <br />
kɛ ɣöö ŋuɔ̱tku gɔwkɛ. <br />
40Kä nɛnɛ, ɣän göörä ta̱a̱du, <br />
kä kɛ gɔɔydu jakni ɣä kä tëk. <br />
41Ɛ nhökdu min thil pek bëë kä ɣä, <br />
lö Kuoth Nhial, <br />
ɛ ka̱ndu bëë ce̱tkɛ min ci lar, <br />
42kɛ ɣöö bä ram in ci ɣä <br />
kuëth kulɛ loc, <br />
kɛ ɣöö ŋa̱a̱thä ni ruacdu. <br />
43Kä /cu ruac thukä woc kä ɣä, <br />
kɛ ɣöö ŋa̱a̱thä ni rieetku. <br />
44Ɣän bä ŋuɔ̱tku tit ni ciaŋ, <br />
amäni cäŋ kɛl. <br />
45Kä bä cu ja̱l ɛ thil dual, <br />
kɛ ɣöö cä guɔ̱ɔ̱r ni ruacdu. <br />
46Kä bä rieetku lat nhiam kua̱ri, <br />
kä /ca ɣä bi jak kä po̱c, <br />
47kɛ ɣöö tɛth lɔcdä kɛ ŋuɔ̱tku, <br />
tin nhɔakä ɛlɔ̱ŋ. <br />
48Kä cua̱ ŋuɔ̱tku tin nhɔakä go̱r, <br />
kä bä nyiath ni ciaaŋdu. <br />
49Tim ruacdu kɛ ja̱ŋdu, <br />
mëë ci ɣä jak kä ŋa̱th. <br />
50Kä min moc ɣä kɔ̱a̱c lɔaac <br />
ɛ ruacdu min ci ɣä te̱k. <br />
51Kä nɛy tin ji̱ liakä yɔaŋkɛ ɣä, <br />
kä duundɛ ɣöö /ka̱n ŋuɔ̱tku päl. <br />
52Kä mëë cä ŋuɔ̱tku tëë wal tim, <br />
cukɛ ɣä bum, lö Kuoth Nhial. <br />
53Kä cua̱ ŋɛ̈ɛ̈ny kɛ ji̱ nyuɔɔni, <br />
nɛy tëë ca ŋuɔ̱tku pa̱l ruëëc. <br />
54Kä luëëku kɛ kɛn la diitkä tɔ̱ <br />
rɛy duëël in ciaŋä. <br />
55Kä la caarä ciötdu kɛ wäär, <br />
lö Kuoth Nhial, <br />
kä tiɛɛtdä ŋuɔ̱tku. <br />
56Nɔmɔ ɛ jɛn min la̱tdä, <br />
kɛ ɣöö tiɛɛtdä ruaacniku. <br />
57Kuoth Nhial ɛ ji̱n duŋdä, <br />
cä rɔ yac kɛ ɣöö <br />
bä rieetku yop. <br />
58Bä ji̱ go̱r kɛ lɔcdä kɛɛliw, <br />
gɔaani kɛ ɣä ce̱tnikɛ <br />
mëë ci lat. <br />
59Kä mɔ cä dupku carɔ, <br />
la luɔ̱nyä kä luëëku. <br />
60Ɣän bä pɛ̈th /cä bi gaal, <br />
kɛ ti̱et luëëkniku. <br />
61Ɛ cäŋ ca cio̱o̱kdä yiɛn <br />
ɛ gua̱n nyuɔɔni, <br />
/cä ŋuɔ̱tku bi pa̱l ruëëc. <br />
62Kɛ wäärdäär cua̱ rɔ jiɛc <br />
liakä ji̱, <br />
kɛ kui̱ ruaacniku tin thuɔ̱ɔ̱k. <br />
63Ɛ ɣän määth nɛɛni diaal <br />
tin luɔ̱thkɛ ji̱, <br />
nɛy tin tiɛtkɛ ciɛŋku. <br />
64Kä wi̱c muɔ̱ɔ̱n, lö Kuoth Nhial, <br />
cɛ thia̱a̱ŋ kɛ nhökdu <br />
min do̱raar, <br />
ŋi̱i̱cni ɣä kɛ ŋuɔ̱tku. <br />
65Ci lät ɛgɔaa kɛ ja̱ŋdu, <br />
lö Kuoth Nhial, <br />
ce̱tnikɛ ruacdu. <br />
66Ŋi̱i̱cni ɣä kɛ luk mi gɔaa <br />
kɛnɛ ŋäc ŋɔaani, <br />
kɛ ɣöö ŋa̱a̱thä ni luëëku. <br />
67Mëë /ka̱n ni cuuc ta̱a̱ bathä, <br />
duundɛ ɣöö tiɛɛtdä ŋuɔ̱tku. <br />
68Ji̱n gɔaa i̱ kä lätdi ti gɔw, <br />
ŋi̱i̱cni ɣä kɛ ciaaŋdu. <br />
69Ji̱ liakä latkɛ ka̱a̱cni kɛ kui̱dä, <br />
duundɛ ɣöö bä ŋuɔ̱tku käp <br />
kɛ lɔcdä kɛɛliw. <br />
70Kɛ nɛy ti thil lo̱ckiɛn ca̱r, <br />
duundɛ ɣöö nhɔakä ni ŋuɔ̱tku. <br />
71Ɛ mi gɔaa ɛn ɣöö cä cuuc, <br />
kɛ ɣöö bä luëëku ŋa̱c. <br />
72Kä ŋuɔ̱tku gɔw ni kɛn, <br />
kä da̱a̱p kɛnɛ ciɛk in bo̱r <br />
ti bathdɔɔr. <br />
73Ci ɣä cak ɛ ci ɣä täth <br />
nikɛ tetku, <br />
moc ɣä kɛ ŋäc ŋɔaani kɛ ɣöö <br />
bä ŋuɔ̱tku kulɛ ŋa̱c. <br />
74Bi nɛy tin luɔ̱thkɛ ji̱ lo̱ckiɛn <br />
tɛɛth mi wa ɣä nɛn, <br />
kɛ ɣöö ŋa̱a̱thä ni ruacdu. <br />
75Kä ŋa̱cä jɛ lö Kuoth Nhial <br />
ɛn ɣöö lukdu ɛ cuɔ̱ɔ̱ŋ, <br />
kä ɛ cuɔ̱ɔ̱ŋ kä ji̱ ɛn ɣöö <br />
bi ɣä luk. <br />
76Ɛ nhökdu min thil pek buum ɣä, <br />
ce̱tnikɛ mëë ci la̱r ja̱ŋdu. <br />
77Ɛ lɔcdu kɔ̱c kɛ ɣä kɛ ɣöö bä tëk, <br />
kɛ ɣöö nhɔakä ni ŋuɔ̱tku. <br />
78Ɛ ji̱ liakä jakɛ kä po̱c, <br />
kɛ ɣöö gɔanykɛ ɣä kɛ mi <br />
thil luɔt, <br />
duundɛ ni ɣöö bä nyiath <br />
ni ciaaŋdu. <br />
79Ɛ nɛy tin luɔ̱thkɛ ji̱ bëë kä ɣä, <br />
nɛy tin ŋa̱ckɛ luëëku. <br />
80A tiɛɛtdä ruaacniku a thil bɛ̈l, <br />
kɛ ɣöö /cä bi lɛ pöc. <br />
81Ci ti̱eydä cuuc kɛ go̱r känädu, <br />
duundɛ ɣöö ŋa̱a̱thä ni ruacdu. <br />
82Ci wäŋkä cuuc kɛ guec ruac <br />
ëë ci lar, <br />
kä cua̱ wee i̱, <br />
“Bi ɣä bum i̱ nɛy?” <br />
83Cäŋni mi cä ce̱tnikɛ ɣök kɔŋä <br />
mi ci tɔɔrɛ, <br />
cä luëëku bi pa̱l ruëëc. <br />
84Bi ja̱ŋdu liep amäni nɛy? <br />
Kä bi nɛy tin ciaŋkɛ ɣä <br />
a jiäk duäc i̱ nɛy? <br />
85Ci ji̱ liakä pul mi bä pɛn <br />
thi̱n tɛt, <br />
nɛy tin gua̱c kɛ luëëku. <br />
86Ŋuɔ̱tku diaal kɛ thuɔ̱ɔ̱k, <br />
luäk ɣä, kɛ ɣöö gur naath <br />
ɣä baaŋ. <br />
87Ci kɛn ɣä thuŋ woc wi̱i̱ muɔ̱ɔ̱n, <br />
duundɛ ɣöö /cä ciaaŋdu bi päl. <br />
88Kän tëkdä kɛ nhökdu <br />
min thil pek, <br />
kɛ ɣöö bä luëëku kulɛ tit. <br />
89Kä ruacdu, lö Kuoth Nhial <br />
ɛ do̱raar, <br />
kä thilɛ mi wany jɛ puɔ̱ɔ̱rä. <br />
90Kä gɔɔydu tëë rɛy ri̱cni diaal, <br />
kä ci piny la̱t, <br />
kä cuɛ cu te thi̱n. <br />
91Kä ti diaal tekɛ thi̱n <br />
amäni walɛ kɛ ruacdu, <br />
kä ti diaal la̱tkɛ ni ji̱ ikä. <br />
92Duŋ mi /ciɛ ɣöö nhɔakä <br />
ni ŋuɔ̱tku, <br />
ce̱t cä li̱w rɛy rikädä. <br />
93Ɣän cä luëëku bi pa̱l ruëëc, <br />
kɛ ɣöö ci ɣä moc tëk kɛ kɛ. <br />
94Kän ɣä kɛ ɣöö ɛ ɣän raandu, <br />
kɛ ɣöö ɣän göörä ni ciɛŋku. <br />
95Ji̱ jiäkni bi̱emkɛ ɣöö ba ɣä däk, <br />
duundɛ ɣöö bä tit ni ŋuɔ̱tku. <br />
96Ti diaal cä kɛ nɛn tekɛ gua̱a̱th <br />
mi pekɛ thi̱n, <br />
duundɛ ɣöö luëëku <br />
thilɛ kɛ pek. <br />
97Kua̱ ŋuɔ̱tku lɛ nhɔk i̱di! <br />
Bä ku nyiath ni kɛ kɛ <br />
cäŋ kɛɛliw. <br />
98Kä luëëku jakɛ ɣä kä pɛl ɛlɔ̱ŋ <br />
kä ji̱ tɛ̈rä, <br />
kɛ ɣöö tekɛ kɛɛl kɛ ɣä. <br />
99Ɛ ɣän ŋäc ŋɔak ɔ <br />
kä ŋi̱eeckä diaal, <br />
kɛ ɣöö guɔ̱ɔ̱rä ni ciɛŋku. <br />
100Ɛ ɣän ŋäc ŋɔak ɔ kä di̱t, <br />
kɛ ɣöö cä tit ni ŋuɔ̱tku. <br />
101Cä rɔ tit duɔ̱pni ji̱ jiäkni, <br />
kɛ ɣöö bä guɔ̱ɔ̱r ni ruacdu. <br />
102Ɣän /ka̱n rɔ ri̱et gekä <br />
kä luëëku, <br />
kɛ ɣöö ci ɣä ŋi̱eec ɛ ji̱n. <br />
103Ku rieetku lɛ liɛm i̱di <br />
kä ɣä, <br />
limnikɛn kä liɛɛth tuar <br />
thokdä! <br />
104Kɛ ŋuɔ̱tku cä ŋäc ŋɔaani jek, <br />
kɛ kui̱c ɛmɔ bä dup <br />
mɛɛtdä lo̱k. <br />
105Ruacdu ɛ lɛmbär kä ɣä, <br />
kä ɛ buay ciöknikä. <br />
106Ɣän cä yac kä bä cuɔ̱p, <br />
ɛn ɣöö bä guɔ̱ɔ̱r ni ŋuɔ̱tku <br />
tin thuɔ̱ɔ̱k. <br />
107Ɣän cä cuuc ɛlɔ̱ŋ, <br />
lucni ɣä tëk, lö Kuoth Nhial, <br />
ce̱tnikɛ ruacdu. <br />
108Nhɔk palä kɛ ji̱, lö Kuoth Nhial, <br />
kä ŋi̱i̱cni ɣä kɛ ŋuɔ̱tku. <br />
109Ɛ cäŋ ni min rɔamä tëkdä <br />
kɛ tetdä, <br />
ɣän cä ŋuɔ̱tku bi pa̱l ruëëc. <br />
110Ci nɛy tin ji̱ nyuɔɔni ɣä dɛp, <br />
duundɛ ɣöö /cä bi ciɛc <br />
kä ciɛŋku. <br />
111Kä luëëku kɛ kɛn la kui̱dä tɔ̱ <br />
amäni cäŋ kɛl, <br />
kä kɛ kɛn la tɛ̈th lɔaacdä mɔ. <br />
112Ɣän cä lɔcdä la̱th nɛy ŋuɔ̱tniku, <br />
amäni cäŋ guutdä. <br />
113Ɣän lökä ram mi tekɛ cär rɛw, <br />
duundɛ ɣöö nhɔakä dupku. <br />
114Ɛ ji̱n gääŋdä kä ko̱tdä, <br />
kä ŋa̱a̱thä ni ruacdu. <br />
115Nɔa̱a̱nɛ rɔ̱ kɛ ɣä yɛn la̱a̱t jiäkni, <br />
kɛ ɣöö bä rɔm ni luëëk Kuɔthdä. <br />
116Luäk ɣä ce̱tnikɛ ruacdu <br />
kɛ ɣöö bä tëk, <br />
/cu ɣä jak kä po̱c <br />
kä min ŋa̱a̱thä. <br />
117Luäk ɣä, kɛ ɣöö bä kään, <br />
ɣän bä guɔ̱ɔ̱r ni luëëku. <br />
118Lo̱ki nɛy diaal tin pa̱lkɛ <br />
ruaacniku ruëëc, <br />
kɛ ɣöö mɛɛtdiɛn thilɛ jɛ luɔt. <br />
119Kä ji̱ nyuɔɔni ɣɔaa diaal ce̱tkɛ <br />
kɛ gɔak kä ji̱, <br />
kɛ kui̱c ɛmɔ nhɔakä <br />
ni ciaaŋdu. <br />
120Cuɛ puɔ̱nydä lath <br />
kɛ dual kɛ ji̱, <br />
kä cua̱ dual kɛ ŋuɔ̱tku. <br />
121Ɣän cä la̱t ni mi thuɔ̱k <br />
kä cuɔ̱ɔ̱ŋ, <br />
/cu ɣä bäny ji̱ tɛ̈rä. <br />
122Ŋäcni jɛ ɛn ɣöö bi ja̱ŋdu <br />
la̱t ɛgɔaa, <br />
ɛ nɛy tin thil kuoth <br />
/ca ɣä ciɛŋ a jiäk. <br />
123Ci waŋdä cuuc kɛ guec duɔ̱p <br />
känädu, <br />
kɛnɛ ɣöö bi ruacdu <br />
min thuɔ̱k cuɔ̱p. <br />
124Lätni kɛ ja̱ŋdu ce̱tnikɛ nhökdu, <br />
ŋi̱i̱cni ɣä kɛ ciɛŋku. <br />
125Ɛ ɣän ja̱ŋdu, moc ɣä <br />
kɛ ŋäc ŋɔaani, <br />
kɛ ɣöö dëë ŋuɔ̱tku kulɛ ŋa̱c. <br />
126Ɛ gua̱a̱th kä ji̱ Kuoth Nhial, <br />
kɛ ɣöö bi duɔ̱ɔ̱r la̱t, <br />
kɛ ɣöö ca ŋuɔ̱tku töl. <br />
127Kɛ kui̱c ɛmɔ nhɔakä luëëku, <br />
la̱nyäkɛ da̱a̱p mi lɛy lɛy. <br />
128Kɛ ɣöö cä guɔ̱ɔ̱r ni ciɛŋku <br />
tin cuŋ, <br />
ɣän lökä dup dueeri. <br />
129Luëëku gɔwkɛ ɛlɔ̱ŋ, <br />
kɛ kui̱c ɛmɔ luɔ̱thä kɛ. <br />
130Ŋäc ruacdu mocɛ naath kɛ buay, <br />
kä jakɛ dɔ̱a̱r kä ŋäcɛ ŋɔak. <br />
131Ɣä cä thia̱k kɛ lia̱a̱, <br />
kɛ göörä kɛ ŋäc luëëkniku. <br />
132Lunyni kä ɣä, teni kɛ kɔ̱a̱c <br />
lɔaac kɛ ɣä, <br />
ce̱tkɛ min la lätdi kä nɛy <br />
tin nhɔakɛ ciötdu. <br />
133Jakni dupkä kä cuŋ <br />
ce̱tnikɛ ruacdu, <br />
/cu duer jak kä tiaamɛ ɣä. <br />
134Kän ɣä kä ciaaŋ jiääk nath, <br />
kɛ ɣöö bä ciɛŋku kulɛ luɔ̱th. <br />
135Ɛ lɔcdu tɛth kɛ ja̱ŋdu, <br />
kä ŋi̱i̱cni ɣä kɛ ŋuɔ̱tku. <br />
136Lo̱ny mer nyinkä ce̱tnikɛ <br />
waŋ pi̱i̱ni, <br />
kɛ ɣöö /ken naath ŋuɔ̱tku yop. <br />
137Lö Kuoth Nhial ɛ ji̱n cuɔ̱ɔ̱ŋ, <br />
kä luɔ̱ɔ̱ku kɛ cuŋ. <br />
138Kä ŋuɔ̱t tin ci la̱th piny <br />
kɛ cuŋ, <br />
kä kɛn diaal kɛ thuɔ̱ɔ̱k. <br />
139Ŋɛ̈ɛ̈nydä cɛ ɣä cuc ɛlɔ̱ŋ, <br />
kɛ ɣöö ci ji̱ tɛ̈rä <br />
rieetku pa̱l ruëëc. <br />
140Ruacdu min ci lat ɛ thuɔ̱k, <br />
kä nhɔk ja̱ŋdu jɛ. <br />
141Ɛ cäŋ ni mi ɛ ɣän ram <br />
mi tɔtdɛ kä lökɛ, <br />
ŋuɔtdä /cä luëëku <br />
bi pa̱l ruëëc. <br />
142Kä cuɔ̱ɔ̱ŋdu ɛ do̱raar, <br />
kä ŋuɔ̱tdu ɛ thuɔ̱k. <br />
143Riɛk kɛnɛ jiath lɔaac <br />
cikɛ ben kä ɣä, <br />
duundɛ ɣöö nhɔakä ni luëëku. <br />
144Kä luëëku kɛ cuŋ <br />
amäni cäŋ kɛl, <br />
mocä kɛ ŋäc ŋɔaani <br />
kɛ ɣöö bä tëk. <br />
145Ɣän cɔalä ji̱ kɛ lɔcdä kɛɛliw, <br />
loc ɣä lö Kuoth Nhial! <br />
Ɣän bä luëëku luɔ̱th. <br />
146Ɣän cɔalä ni ji̱, kän ɣä, <br />
ɣän bä ŋuɔ̱tku tit. <br />
147Ɣän cä keer ni bakä <br />
cua̱ ji̱ cɔl kɛ luäk, <br />
kä ɣän ŋa̱a̱thä ni ruacdu. <br />
148Kui̱c waŋdä ni̱en ce̱tnikɛ <br />
yiëën wa̱r, <br />
kɛ ɣöö dëë ruacdu <br />
kulɛ nyiath. <br />
149Liŋ jɔwdä rɛy nho̱kädu <br />
min thil pek, <br />
kä tit tëkdä lö Kuoth Nhial <br />
ce̱tnikɛ ruacdu. <br />
150Kä nɛy tin la̱a̱t jiäkni <br />
thia̱kɛ kɛ ɣä, <br />
kä na̱nkɛ ɛlɔ̱ŋ kɛ ŋuɔ̱tku. <br />
151Kä thia̱ki, lö Kuoth Nhial, <br />
kä luëëku diaal kɛ thuɔ̱ɔ̱k. <br />
152Kɛ gua̱a̱th ëë ci wä, <br />
cua̱ ŋuɔ̱tku ŋa̱c, <br />
kɛ ɣöö cikɛ jak kä te thi̱n <br />
amäni cäŋ kɛl. <br />
153Guic cuɔ̱cdä kä luäk ɣä, <br />
kɛ ɣöö /ka̱n ŋuɔ̱tku pa̱l ruëëc. <br />
154Käni lukdä kä kän ɣä, <br />
jakni ɣä kä tëk <br />
ce̱tnikɛ ruacdu. <br />
155Ka̱n na̱nɛ kɛ ji̱ dueeri, <br />
kɛ ɣöö /ci kɛ ciaaŋdu go̱r. <br />
156Di̱t kɔ̱a̱c lɔaacdu, <br />
lö Kuoth Nhial, <br />
jakni ɣä kä tëk <br />
ce̱tnikɛ ŋuɔ̱tku. <br />
157Nɛy ti ŋuan guɔ̱rkɛ ɣä <br />
kä ji̱ tɛ̈rä, <br />
duundɛ ɣöö /ka̱n rɔ ri̱t <br />
kä luëëku. <br />
158La guiɛcä nɛy tin <br />
thil kuoth ɛ jiäk, <br />
kɛ ɣöö /ken kɛn ŋuɔ̱tku tit. <br />
159Nɛnɛ ɣän nhɔakä ŋuɔ̱tku i̱di, <br />
tit tëkdä lö Kuoth Nhial <br />
ce̱tnikɛ nhökdu min do̱raar. <br />
160Kä rieetku diaal kɛ thuɔ̱ɔ̱k, <br />
kä ŋuɔ̱tku diaal kɛ cuŋ <br />
amäni cäŋ kɛl. <br />
161Joc ruëëc ɣä baaŋ, <br />
duundɛ ɣöö dualä kɛ ruacdu. <br />
162Ɣän tɛth lɔcdä kɛ ruacdu, <br />
ce̱tkɛ ram mi ci kuak <br />
ti ŋuan jek pec. <br />
163Ɣän lökä nyin ka̱a̱cni, <br />
duundɛ ɣöö nhɔakä ŋuɔ̱tku. <br />
164La puanyä ji̱ nikä bärɔw kɛ cäŋ <br />
kɛ kui̱ ruaacniku tin cuŋ. <br />
165Mal mi di̱i̱t akɛ nɛy <br />
tin nhɔakɛ ŋuɔ̱tku, <br />
thilɛ mi deekɛ jak kä tëth. <br />
166Bä lip ni ka̱ndu, <br />
lö Kuoth Nhial, <br />
kä ɣän bä la̱t ni ŋuɔ̱tku. <br />
167Ɣän bä tit ni luëëku, <br />
kɛ ɣöö nhɔakä kɛ ɛlɔ̱ŋ. <br />
168Ɣän tiɛtdä ciaaŋdu <br />
kɛnɛ ŋuɔ̱tku, <br />
kɛ ɣöö dupkä diaal ŋäcikɛ. <br />
169Ɛ wieedä cup nhiamdu, <br />
lö Kuoth Nhial, <br />
moc ɣä kɛ ŋäc ŋɔaani <br />
ce̱tnikɛ ruacdu. <br />
170Ɛ palä cup nhiamdu, <br />
kä kän ɣä ce̱tnikɛ ruacdu. <br />
171Ɣän bä ji̱ liak ɛlɔ̱ŋ, <br />
kɛ ɣöö ci ɣä ŋi̱eec <br />
kɛ luëëku. <br />
172Kä bi lɛpdä ruacdu kit ala dit, <br />
kɛ ɣöö luëëku diaal kɛ cuŋ. <br />
173Kä ɛ tetdu luäk ɣä, <br />
kɛ ɣöö cä mɛk ni ciaaŋdu. <br />
174Ɣän göörä ka̱ndu lö Kuoth Nhial, <br />
kä ɣän nhɔakä ni ŋuɔ̱tku. <br />
175Jakni ɣä kä tëk kɛ ɣöö <br />
bä ji̱ puany, <br />
kä ɛ ŋuɔ̱tku lua̱kɛ ɣä. <br />
176Ɣän ca̱tdä kɛ dɛl mi ci bath, <br />
go̱r ja̱ŋdu, <br />
kɛ ɣöö /ka̱n luëëku pa̱l ruëëc. <br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
