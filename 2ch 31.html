<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<p>31 <br />
  Rial Ɣidh-ki-yaa kɛ ŋa̱th ikä <br />
  1Kä kɛ kɔr kä min ci ti̱ti̱ diaal thuɔ̱k cu ji̱ I-thɛ-rɛl diaal tëë ci ben kä Jɛ-ru-tha-lɛm wä rɛy cieŋ Juda. Kä cukɛ riäkni pa̱a̱m wä da̱k piny, kä cua puɔ̱ny Ä-ce-rim ciel kä piny, kä cua gua̱th pali kɛ yi̱kni rɛy cieŋ Juda kɛnɛ rɛy cieŋ Ɛ-pa-rim kɛ Ben-ya-min kɛ Ma-na-thɛ, da̱k piny nikɛn diaal. Kä cu ji̱ I-thɛ-rɛl loc wi̱i̱diɛn, cu ramɔ loc kuaknikɛ. <br />
  2Kä cu Ɣidh-ki-yaa bun bööthni palä kɛ ji̱ Lii-bay kuany buɔ̱n kɛ buɔ̱n, ce̱tkɛ lätkiɛn, bööth palä kiɛ ji̱ Lii-bay ba la̱t ni muc tin waŋkɛ kɛnɛ muc malä, bakɛ ka̱m ram in lät, kä bikɛ tɛth lɔaac kɛnɛ puɔnyni kɛt thok luaak Kuɔth Nhial. 3Kä la̱t kua̱r ɛ ɣöö bɛ muc in waŋkɛ jek rɛy ɣɔ̱ɔ̱kɛ. Muc in waŋkɛ kɛ thiaŋ kɛnɛ runwaŋ. Kɛ muc in waŋkɛ kɛ cäŋ lɔ̱ŋä, tëth path, kɛ ni̱n ŋarä tin ca mɛk. Ce̱tnikɛ min ca gɔ̱r rɛy buɔk ŋuɔ̱tni Kuɔth Nhial. 4Kä cuɛ nɛy diaal tin cieŋ kä Jɛ-ru-tha-lɛm jiök kɛ ɣöö dëë kɛ la̱t ni ŋuɔ̱t Kuɔth Nhial. 5Kä mëë ci ruac ɛmɔ wä raar, cu ji̱ I-thɛ-rɛl ke̱y bɛɛlkiɛn ŋun kɛ kɔaŋ kɛ liɛɛth kɛ tuaar, kɛ ti diaal tin do̱ny piny, cukɛ wa̱l wa̱a̱li kä ti diaal nööŋ ɛ ŋuan. 6Kä cu ji̱ I-thɛ-rɛl kɛnɛ ji̱ Juda tin cieŋ kä Juda wa̱l wa̱a̱li ɣɔ̱ɔ̱k kɛ det nööŋ bä, kɛ muc ti ŋuan ti ci kɛn kɛ lëy Kuoth Nhial Kuothdiɛn. Kä cukɛ kɛ la̱th bua̱a̱ni. 7Kä cukɛ kɛ tok kɛ mi dierkɛ kɛ, kä cukɛ thuɔ̱k kɛ bärɔw päthni. 8Kä cu Ɣidh-ki-yaa ben kɛnɛ ji̱ kɔaarɛ kä ca dir ben nɛn, cukɛ Kuoth Nhial la̱t tɛth lɔaac kɛnɛ nɛɛkɛ ni ji̱ I-thɛ-rɛl. 9Kä cuɛ bööth palä kɛ ji̱ Lii-bay thiec kɛ kui̱ di̱rä. 10Kä cu bo̱o̱th palä min di̱i̱t ni Ä-dhar-yaa raan thuɔk duëël Dha-dok ɛ loc i̱, “Ni mëë ku naath muckiɛn tok kɛ nööŋ rɛy luaak Kuɔth Nhial, cakɔ tekɛ mi ro̱ŋ kɛ mi̱eth, ɛ cakɔ lɛ tekɛ ti ŋuan ti ci duɔth. Kɛ ɣöö ci Kuoth Nhial nɛɛkɛ poth, ɛ jɛn cakɔ tekɛ ti ŋuan ti̱ti̱ mɔ.” <br />
  11Kä cu Ɣidh-ki-yaa kɛ jiök i̱ rialɛ duel ikä rɛy luaak Kuɔth Nhial. Kä cukɛ kɛ la̱t. 12Kä cukɛ muc kɛ wa̱l wa̱a̱li kɛ tin ca lɛy nööŋ luaak. Kä cu bo̱o̱th palä min di̱i̱t Kɔ-nan-yaa raan Lii-bay la̱th ala gääŋ tɔ̱tɔ̱ ni, kä cu däman ni Cimi a rɛwdɛ. 13Kä cu Yɛ-ɣi-el kɛnɛ Ä-dhɛ̈dh-yaa kɛ Na-ɣath kɛ Ä-tha-el kɛ Yɛ-ri-moth kɛ Yo-dha-bad kɛ Ɛ-li-el kɛ Yith-mɛ̈k-yaa kɛ Ma-ɣath kɛ Bɛ-na-yaa, kuany ɛ kuäär kɛn Ä-dhar-yaa min ca ka̱m la̱t luaak Kuɔth, kɛ ɣöö bikɛ lät piny Kɔ-nan-yaa kɛnɛ däman ni Cimi. 14Kä cu Kore gat Yim-naa raan Lii-bay bo̱o̱th ga̱a̱ŋni thuɔk luaak Kuɔth in te kui̱ käny ca̱ŋ, ka̱m guec mucni tɛthkä lɔaac, kɛ tin ca thöp Kuoth Nhial kɛ tin ca lëy ɛ kɛ dääkdiɛn. 15Kä cua luäk agɔaa wi̱i̱ni tin cieŋ bööth palä thi̱n ɛ E-dɛn kɛnɛ Min-ya-min kɛ Yɛ-cuwä kɛ Cɛ-mɛ̈-yaa kɛ Ä-mɛ̈r-yaa kɛ Cɛ-kɛ̈n-yaa, kɛ dääk ŋɔaani kä gaatmani a päär, dɔaŋ kiɛ ŋuɛ̈t ce̱tkɛ lätkiɛn. 16Cukɛ kɛ dääk kä tut a känɛ kä run diɔ̱k a wä nhial tin ca ciöötkiɛn gɔ̱r, tin wä lät rɛy luaak Kuɔth Nhial ni ciaŋ, nikɛ lätkiɛn kɛ bunkiɛn. 17Kä cua bööth palä gɔ̱r kɛ dho̱r gua̱ni. Kä ji̱ Lii-bay cua gɔ̱r ni nɛy tin tekɛ run ti jiɛn da̱ŋ rɛw a wä nhial, nikɛ lätkiɛn kɛnɛ bunkiɛn. 18Kä cua böök palä gɔ̱r amäni nyin tiɛtnikiɛn kɛ gaatkiɛn kɛ mänkiɛn, ɛn duɔl kɛɛliw. Kɛ ɣöö ca rɔ yop ala ti lɛ̈y lɛ̈ɛ̈y, ti ŋa̱th. 19Kä gaat Ä-ron tin la bööth palä tin cieŋ wi̱i̱nikiɛn mun ka̱a̱kni, cukɛ naath kuany ciöötni kɛ ɣöö ba ŋɔak dääk kä tut tin te rɛydiɛn, kɛnɛ tin diaal tin ca gɔ̱r kä ji̱ Lii-bay. <br />
20Nɛmɛ ɛ jɛn min ci Ɣidh-ki-yaa jɛ la̱t rɛy cieŋ Juda kɛɛliw. Cuɛ la̱t ni gɔy kɛ cuŋ kɛ ŋa̱th nhiam Kuɔth Nhial, Kuothdɛ. 21Kä tin diaal tin cɛ la̱t kɛ kui̱ luaak Kuɔth, kɛnɛ luth ŋuɔ̱tni kɛ luëëk, kɛ thiecdɛ kɛ Kuothdɛ, cɛ kɛ la̱t nikɛ lɔcdɛ kɛɛliw. Kä cɛ kɛ luäŋ. </p>
<h3><a href="2ch chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<p><br />
</p>
</body>
</html>
