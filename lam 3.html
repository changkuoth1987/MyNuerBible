<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
3 <br />
Nhök Kuɔth mi thil pek <br />
1Ɛ ɣän ram mi ci riɛk <br />
gaak Kuɔth jek. <br />
2Cɛ ɣä tuɔ̱k raar, <br />
cɛ ɣä naŋ rɛy muɔ̱th <br />
mi thil buay, <br />
3ɛ thuɔ̱k cɛ rɔ riet ɣä, <br />
duääcɛ ɣä kɛ cäŋ kɛɛliw. <br />
4Ci ri̱ŋdä kɛnɛ guɔ̱pdä thɔɔt, <br />
kä cɛ cɔ̱wkä töl, <br />
5Jɛn cɛ ɣä go̱l kɛ ti bɛ̈c bɛ̈ɛ̈c <br />
kɛnɛ rik, <br />
6Cɛ ɣä jak kä cieŋ rɛy muɔ̱th <br />
ce̱tkɛ nɛy tëë ci li̱w ni wal. <br />
7Jɛn cɛ ɣä göl rɛc kɛ päny, <br />
kɛ ɣöö /cä rɔ bi bar, <br />
cɛ ɣä yian piny kɛ kuatni, <br />
8a cäŋ cä wiee bä i̱ göörä luäk, <br />
/cɛ palä liŋ. <br />
9Cɛ duɔ̱pkä ga̱k kɛ pääm <br />
ti ca kuac, <br />
cɛ dupkä jak kä gɔ̱a̱ŋ gɔa̱a̱ŋ. <br />
10Jɛn bi̱i̱mɛ ɣä ce̱tdɛ nikɛ lɛt, <br />
kɛnɛ lony mi ci rɔ tɛ̱̈ɛ̱̈. <br />
11Cɛ ɣä woc dup kä cɛ ɣä <br />
ŋuɔ̱k ni dhoon, <br />
kä cɛ ɣä ba̱ny piny baaŋ. <br />
12Cɛ bäärɛ ka̱n, <br />
kä lot dɔwdɛ ni ɣä. <br />
13Cɛ yiɛth ni lɔcdä kɛ dɔw <br />
bäärädɛ. <br />
14A dɔalkɛ ni ɣä ɛ nɛy diaal, <br />
la butkɛ kɛ mi kɛ̈t kɛ ɣä <br />
kɛ diit ni ciaŋ. <br />
15Cɛ ma̱a̱th ni ɣä kɛ ti kɛ̈c kɛ̈ɛ̈c, <br />
kä cɛ mi̱eeth ni ɣä kɛ kɔ̱a̱m. <br />
16Cɛ lɛckä töl kɛ guiy, <br />
kä cɛ ɣä dal rɛy pukä. <br />
17Cɛ ɣä pën mal, <br />
a cä tɛ̈th lɔaac pa̱l ruëëc. <br />
18Cua̱ wee i̱, “Ci min ŋa̱a̱thä <br />
kä Kuoth Nhial riaw.” <br />
19Ɣän cä rikä kɛnɛ ga̱a̱cdä tim, <br />
kɛ bɛ̈c bɛ̈ɛ̈c kɛ cuɔ̱c! <br />
20Ɣän caarä kɛ, <br />
kä nyuɔnkɛ lɔcdä. <br />
21Kä min caarä nɛmɛ kɛ lɔcdä, <br />
cuɛ ɣä moc kɛ ŋa̱th. <br />
22Kɛ nhök Kuɔth Nhial in thil pek, <br />
/kenɛ nɛy ŋuɔk raar, <br />
kɛ ɣöö /ci pälidɛ ikä thuk. <br />
23La tekɛ thi̱n ni ciaŋ kɛ runwaŋ, <br />
kɛ ɣöö di̱t gɔɔydɛ ɛlɔ̱ŋ. <br />
24Kä cua̱ wee i̱, <br />
“Kuoth Nhial ɛ duŋdä, <br />
kɛ kui̱c ɛmɔ bä ŋäth ni jɛ.” <br />
25Kuoth Nhial gɔaaɛ kɛ nɛy <br />
tin ŋa̱thkɛ jɛ, <br />
kɛnɛ ram mi go̱o̱r jɛ. <br />
26Kä gɔaa ni ɣöö liipi luäk <br />
Kuɔth Nhial bitdä. <br />
27Kä gɔaa ni ɣöö dee raan <br />
jɛ ŋa̱c ŋuɛɛtädɛ. <br />
28A jɛ päl rɔ piny <br />
nyuurä bitdä, <br />
kɛ ɣöö ci Kuoth Nhial <br />
ɛ ka̱m jɛ. <br />
29A jɛ yiɛth nhiamdɛ piny <br />
rɛy tupä, <br />
dɔ̱ŋ bi ŋa̱th ŋot thi̱n. <br />
30A käm gi̱ekdɛ ram mi pat jɛ, <br />
kä a jɛ nhɔk kuethni. <br />
31/Ci Kuäär ni Kuoth naath <br />
bi lo̱k amäni cäŋ kɛl, <br />
32a cäŋ cɛ jiath lɔaac nööŋ, <br />
bɛ tekɛ nhök, <br />
kɛ ɣöö di̱t nhökdɛ <br />
min thil pek, <br />
33kɛ ɣöö /cɛ raan gui̱c riɛk <br />
kɛnɛ jiath lɔaac. <br />
34Kɛ ɣöö ba nɛy diaal <br />
tin ca yiɛn, <br />
dɔany kɛ ciök rɛy ɣɔaa, <br />
35kɛnɛ ɣöö ba cuɔ̱ɔ̱ŋ ran bath, <br />
nhiam Kuɔth in Dit ni Jɛn. <br />
36Kä ci Kuoth Nhial jɛ nhɔk, <br />
ɛn ɣöö bi raan pen cuɔ̱ɔ̱ŋdɛ. <br />
37Kä ɛŋa mi ci kɔŋ ruac <br />
kä cua thuɔ̱k <br />
a/ken Kuäär ni Kuoth ɛ lar? <br />
38/Ciɛ Kuoth in Dit ni Jɛn <br />
la mi gɔaa kɛnɛ mi <br />
jiääk a lat ɔ? <br />
39Ɛŋu la ram mi tëk a ruac ɔ, <br />
mi dua̱ckɛ jɛ kɛ dueerkɛ? <br />
40Pa̱lnɛ dupkɔn kä luɔcnɛ <br />
kä Kuoth Nhial! <br />
41Ka̱mnɛ lo̱ckɔn Kuoth nhial <br />
kɛ pal wanɛ i̱, <br />
42“Cakɔ duer, cakɔ ji̱ lo̱k <br />
kä /keni kɔ pälikä. <br />
43“Ci kɛ̈c ɛlɔ̱ŋ a curi <br />
guɔ̱ɔ̱r ni kɔ, <br />
ci kɔ näk a thil nhök. <br />
44Ci gaŋ ni rɔ kɛ wuɔ̱n, <br />
kɛ ɣöö thilɛ pal mi <br />
bi cop kä ji̱. <br />
45Kä cikɔ jak kä di̱r jiäkni <br />
kä lökɛ nɛy ɛ döör. <br />
46“Ci ji̱ tɛ̈ra diaal <br />
rɔ̱ riet nɛy, <br />
47kɔn cakɔ cuuc kä cakɔ thuɔ̱k.” <br />
48Ci mer waŋdä lo̱o̱ny ce̱tkɛ kir, <br />
kɛ kui̱ li̱eth nɛɛnikä. <br />
49“Bi mer waŋdä lo̱o̱ny <br />
a thil lɔ̱a̱ŋ, <br />
50amäni mi ci Kuoth Nhial guic <br />
ni nhial a cɛ kɔ liɛc. <br />
51Min cä nɛn cɛ ɣä moc <br />
jiath lɔaac, <br />
kɛ kui̱ li̱eth mään wec diaal. <br />
52“Ɣän kakɛ ɣä ce̱tnikɛ dit, <br />
ɛ ji̱ tɛ̈rä a thil luɔt. <br />
53Yuɔr kɛ ɣä rɛy puɔ̱ɔ̱l a tëk, <br />
kä bök kɛ ɣä kɛ pääm. <br />
54Kä cu pi̱w ɣä buɔny, <br />
cua wee i̱, ‘Ci lia̱a̱ ben.’ <br />
55“Kä cua Kuoth Nhial cɔl <br />
ni rɛy puɔ̱ɔ̱l. <br />
56Liŋ la̱ŋdä, ‘/Cu ji̱thku kum <br />
kɛ wieedä göörä luäk!’ <br />
57Kä curi ben mëë cä ji̱ cɔl, <br />
kä curi wee i̱, ‘Cu dual!’ <br />
58“Kä curi ɣä ben luäk <br />
Kuäär ni Kuoth, <br />
curi tëkdä kän. <br />
59Kä ci dueer tin la̱tkɛ <br />
kä ɣä nɛn, <br />
lö Kuoth Nhial guic lukdä. <br />
60Kä ci pek lo̱kädiɛn kɛ ɣä nɛn, <br />
ca̱a̱p diaal tin la̱tkɛ kä ɣä. <br />
61“Kä Kuoth Nhial ci kuethnidiɛn <br />
liŋ kɛ ɣä, <br />
tin lät kɛn kɛ kä ɣä. <br />
62Min lat ji̱ tɛ̈rä jɛ kɛ kui̱dä, <br />
kɛ cäŋ kɛɛliw. <br />
63Kä guic ta̱a̱diɛn nyuurä <br />
kɛ ta̱a̱diɛn cuŋä, <br />
kɛt kɛn ni ɣä kɛ diit. <br />
64“Kä kämnikɛ min ro̱ŋ kɛ kɛ <br />
lö Kuoth Nhial, <br />
ce̱tnikɛ lätkiɛn. <br />
65Mockɛ riɛk, <br />
bi lamdiɛn cu wä kä kɛ. <br />
66Kä guurikɛ kɛ gak <br />
lö Kuoth Nhial, <br />
kä bikɛ cu dup piny puɔ̱ɔ̱rä.” <br />
<br />
<h3><a href="lam chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
</body>
</html>
