<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
10 <br />
Kuoth Nhial kɛnɛ kuth guääyni <br />
1Liŋɛ ruac in lär Kuoth Nhial jɛ yɛ lö dhɔr I-thɛ-rɛl. <br />
2Nɛmɛ ɛ min laar Kuoth Nhial jɛ i̱, <br />
“/Cuarɛ guur ni ciaŋ dööri, <br />
kä /cuarɛ ga̱a̱c kɛ nyuuthni nhial <br />
tin gua̱a̱c döör kɛ kɛ, <br />
3kɛ ɣöö ŋa̱th nɛɛni ti̱ti̱ thilɛ <br />
jɛ luɔt. <br />
La kɛn a wä jɔp ni jiath rɛy ruɔ̱ɔ̱p, <br />
kä ba jɛ ben kuac kɛ jio̱p <br />
ɛ la̱a̱t jiɛn. <br />
4Kä bi kɛn ɛ biɛl kɛ ciɛk in bo̱r <br />
kɛnɛ da̱a̱p, <br />
kä bikɛ jɛ cu pua̱t piny <br />
kɛ thöt kɛ ɣöö /cɛ bi tɛɛth. <br />
5Kɛn kuthkiɛn ce̱tkɛ nikɛ bi̱i̱ <br />
mi ca la̱t ce̱tkɛ raan rɛy <br />
kakä butia̱kni, <br />
/ci kɛ ruac, <br />
la kapkɛ nikɛ, <br />
kɛ ɣöö /ci kɛ dee ja̱l. <br />
/Cuarɛ dual kɛ kɛ, <br />
kɛ ɣöö thilɛ mi jiääk <br />
mi dëë la̱t, <br />
kä thilɛ mi gɔaa <br />
mi dëë la̱t.” <br />
6Thilɛ ram mi päär kɛ ji̱, <br />
lö Kuoth Nhial, <br />
kä di̱t ni ji̱n, <br />
kä ciötdu bumɛ. <br />
7Kä ɛŋa mi /ci ji̱ bi luɔ̱th, <br />
lö Kuäär dööri? <br />
Kä ro̱ŋ ni ji̱n kɛ luth <br />
rɛy nɛɛni diaal tin pɛl pɛɛl <br />
kä döör, <br />
kä rɛy kuäärädiɛn <br />
thilɛ ram mi cäät kɛ ji̱. <br />
8Kɛ ɣöö kɛ nɛy ti thil ca̱r kä <br />
kɛ dɔa̱a̱r, <br />
jëkɛ nyuuthdiɛn kä kuth jiɛn <br />
ti thil luɔt. <br />
9Kä nööŋkɛ ciɛk in bo̱r mi ca dɛŋ <br />
kä Tar-cic, <br />
kä nööŋkɛ da̱a̱p kä U-padh. <br />
Kä cua kuth täth ɛ bël kɛ kɛ, <br />
kä cua kɛ moc kɛ bieyni <br />
ti yiël kɛnɛ ti dööli, <br />
cua kɛ täth kɛn ti diaal <br />
ti̱ti̱ ɛ bël. <br />
10Duundɛ ɣöö Kuoth Nhial ɛ jɛn <br />
la Kuoth in thuɔ̱k ɔ, <br />
kä ɛ jɛn la Kuoth in tëk ɔ <br />
kä Kuäär in thil pek. <br />
Kä mi cɛ gaak la piny a lathɛ, <br />
kä /ci naath gakdɛ dee <br />
luäŋ kɛ ruɔ̱t. <br />
11Kä lät nikɛ nɛmɛ i̱, “Kɛn kuth ti /ka̱n nhial kɛnɛ piny la̱t ti, bi kɛ duɔ̱p kä bikɛ thuɔ̱k wi̱i̱ muɔ̱ɔ̱n piny pua̱a̱ri.” <br />
Dit puɔnyä Kuɔth <br />
12Kä Kuoth Nhial ɛ jɛn lät piny ɔ <br />
kɛ buɔ̱mdɛ, <br />
kä ɛ jɛn cak ɣɔw ɔ kɛ pɛlɛ, <br />
kä cuɛ pua̱a̱r la̱t <br />
kɛ ŋäc ŋɔaanidɛ. <br />
13Kä mɔ cɛ ma̱r ɔ, <br />
la pi̱w a wuɔ̱w nhial, <br />
kä jiɛcɛ pua̱a̱r pekni ɣɔaa. <br />
Kä cuɛ nhiaal moc kɛ yi̱el, <br />
kä cuɛ jiɔam nööŋ raar <br />
duëël tɔ̱wädɛ. <br />
14Nɛy diaal kɛ dɔa̱a̱r <br />
kä thilɛ mi ŋa̱ckɛ, <br />
kä ta̱a̱th da̱a̱pni ba kɛ jak <br />
kä po̱c ɛ kuth jiɛnkiɛn, <br />
kɛ ɣöö kɛ kuth kacä, <br />
kä thilɛ yiëë mi te rɛydiɛn. <br />
15Kɛ kuth ti thil luɔt, <br />
kɛ ti la dɔalkɛ ɛ naath, <br />
kä mi wä gua̱a̱th luɔ̱kdiɛn <br />
ben ba kɛ dup. <br />
16Kä Kuoth in la Kuoth Je-kɔb <br />
/cɛ cäät kɛ kuth ti̱ti̱, <br />
kä ɛ jɛn lät ti diaal ɔ, <br />
kä ɛ jɛn mɛɛk ji̱ I-thɛ-rɛl ɔ <br />
ala nɛɛkɛ, <br />
kä cɔalkɛ ciötdɛ i̱ <br />
Kuoth Nhial in la Ruey Ɣɔaa. <br />
Da̱k mi bi ben <br />
17Ma̱a̱tdɛ nyinkun lö naath <br />
tin cieŋ guäth in ca go̱l! <br />
18Kɛ ɣöö ci Kuoth Nhial nɛmɛ <br />
lar i̱, <br />
“Nɛnɛ, ɣän bä nɛy tin cieŋ <br />
ɛn muun ɛmɛ <br />
woc kɛ jɛn gua̱a̱th ɛmɛ, <br />
ɣän bä kɛ nöŋ riɛk dɔ̱ŋ ɛ jɛn <br />
bi kɛn ɛ ŋa̱c ɔ.” <br />
19Kä cu naath wee i̱, <br />
“Ta̱nɛ kɛ riɛk kɛ kui̱ buɔ̱ɔ̱tni kɔn! <br />
Buɔ̱ɔ̱t kɔn /cikɛ bi gɔw. <br />
Kä cuanɛ ŋa̱c ni ɣöö ɛmi dɔ̱ŋ dënɛ <br />
luäŋ kɛ ruɔ̱t.” <br />
20Kä duël kɔn cikɛ da̱k, <br />
kä ci röökiɛn diaal puɔ̱t, <br />
kä ci gaat kɔn diaal thil, <br />
kä thilɛ ram mi ci duɔth mi dee <br />
duël kɔn nyɔk kɛ jiëc. <br />
21Kä bööthkɔn thilɛ kɛ ca̱r, <br />
/ci kɛn Kuoth Nhial <br />
a thieec kɛ ruac, <br />
kɛ kui̱ ɛmɔ thilɛ mi ca luäŋ, <br />
ɛ jɛn ci nɛɛkɔn däk dɔɔr ɔ. <br />
22Liɛŋɛ thuk, cikɛ cop! <br />
Wuɔ̱w mi di̱i̱t bëë ro̱o̱l <br />
kuec caam, <br />
rɛm mi bi wi̱i̱ Juda ben däk, <br />
ba ben jak kä ciëŋ guɔɔri. <br />
23Kä ɣän ŋa̱cä jɛ, lö Kuoth Nhial, <br />
ɛn ɣöö tëk ran <br />
/ciɛ duŋdɛ, <br />
kä ciɛ raan lät tëkdɛ mɔ. <br />
24Luek ɣä, lö Kuoth Nhial, <br />
kɛ duɔ̱ɔ̱p mi päär, <br />
kä /cu ɣä duäc kɛ gakdu mäni <br />
mi deri ɣä jak kä baŋ. <br />
25Wucni gakdu döör tin /ca ji̱ ŋäc, <br />
kɛnɛ nɛy tin /ca cɔl <br />
kɛ ciötdu. <br />
Kɛ ɣöö ca dhɔr Je-kɔb däk, <br />
cikɛ jɛ da̱k ni piny kɛɛliwdɛ, <br />
kä ca ji̱kɛ riaw kä dɔɔr. <br />
<h3><a href="jer chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
