<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
56 <br />
Pal ŋäthä Kuɔth <br />
(Dit Dee-bid mëë ca jɛ käp ɛ ji̱ Pi-li-thɛt kä Gɛ̈th) <br />
1Ɛ lɔcdu kɔ̱c kɛ ɣä lö Kuoth, <br />
kɛ ɣöö joc naath ɣä, <br />
kɛ cäŋ kɛɛliw la ji̱ tɛ̈r <br />
ɣä la yɔŋ. <br />
2Kä makɛ ɣä ji̱ tɛ̈rä <br />
kɛ cäŋ kɛɛliw, <br />
nyiëëny ji̱ liakä ti <br />
ŋuan kɛ ɣä. <br />
3Mi cä dual lö Kuoth Nhial, <br />
ɣän la la̱thä ŋa̱thdä kä ji̱. <br />
4Kä ji̱n Kuoth in liakä ruacdɛ <br />
kä ji̱n Kuoth in ŋa̱thä, <br />
ɣän /cä dual, <br />
kä ɛŋu mi dëë raan <br />
ɛ lät kä ɣä? <br />
5La kɛn rieetkä amɛŋ <br />
kɛ cäŋ kɛɛliw, <br />
Kä cärkiɛn diaal <br />
kɛ kui̱dä kɛ ti jiäk. <br />
6La kɛn rɔ̱ cua̱ duul, kä tɛ̱̈ɛ̱̈kɛ rɔ̱, <br />
kɛ ɣöö bikɛ lätkä guic, <br />
go̱rkɛn ni dhilä piny. <br />
7Ku kɛ tɔ̱ŋ lö Kuoth <br />
kɛ lät jiäkiɛn, <br />
ɣɔk nikɛ piny kɛ ŋɛ̈ɛ̈ny <br />
lö Kuoth! <br />
8Ji̱n ŋäci rikä, <br />
kä ŋäci pek in ci wiee kɛ ɣä, <br />
Ɛ /cikɛ ku te rɛy buɔkdu? <br />
9Mi wä ji̱ tɛ̈rä loc jɔk, <br />
kɛ cäŋ in bä cɔɔl <br />
ni ji̱kɛ luäk, <br />
kɛ jɛn duɔ̱ɔ̱p ɛmɔ <br />
ɣän bä jɛ ku <br />
ŋa̱c ɛn ɣöö te Kuoth <br />
kɛɛl kɛ ɣä. <br />
10Jɛn Kuoth in liakä ruacdɛ, <br />
jɛn Kuoth Nhial in <br />
liakä rieetkɛ. <br />
11Jɛn Kuoth in ŋa̱a̱thä <br />
ɣän /cä dual, <br />
kä ɛŋu mi dëë raan <br />
ɛ lät kä ɣä? <br />
12Ɣän bä ya̱cdä la̱t <br />
kɛ kui̱du lö Kuoth. <br />
Ɣän bä ji̱ la la̱rä <br />
tɛ̈th lɔaacdä ni ciaŋ. <br />
13Kɛ ɣöö ji̱n ci yiëëdä kän li̱th, <br />
kä ci ɣä pën ɣöö ba ɣä joc, <br />
Kɛ ɣöö ɣän bä kulɛ ja̱l nhiam Kuɔth <br />
rɛy buɔyä muun teekä. <br />
<br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
</body>
</html>
