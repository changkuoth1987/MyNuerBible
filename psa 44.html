<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
44 <br />
Pal kɛ kui̱ ga̱ŋ <br />
(Dit gan Kora) <br />
1Kä ɛ jɛn ci nɛy ɛ ku liŋ nikɛ <br />
ji̱thkɔ lö Kuoth Nhial, <br />
kä ci gua̱nikɔ kɛ la̱rkɔ, <br />
kɛn lätku diaal tëë ci la̱t <br />
rɛy ni̱nikiɛn, <br />
kɛn ni̱n tëë wal. <br />
2Nikɛ tetdu curi döör diaal <br />
tuɔ̱k raar, <br />
kä curi gua̱ndɔɔŋnikɔ <br />
la̱th muundiɛn, <br />
curi döör tin kɔ̱ŋ moc rik, <br />
kä päli gua̱ndɔɔŋnikɔ baaŋ. <br />
3Kä /ciɛ mutdiɛn ɛ nëë <br />
kän kɛnɛ ni mun, <br />
kä /ciɛ buɔ̱mdiɛn ɛn nëë <br />
juɔckɛ naath. <br />
Duundɛ ɣöö ɛ buɔ̱m tetädu <br />
kɛnɛ ta̱a̱du kɛɛl kɛ kɛ <br />
kɛ ɣöö nhɔki kɛ. <br />
4Ɛ ji̱n Kuäärä kä Kuothdä, <br />
kä ci Je-kɔb ka̱m juc nath. <br />
5Kɛ buɔ̱mdu ca̱kɔ ji̱ tɛ̈ra joc, <br />
kä kɛ ciötdu cakɔ <br />
ji̱ kööra joc. <br />
6Kɛ kui̱ ɛmɔ /cä lɛ ŋäth <br />
ni bäärä, <br />
kä /ci mutdä ɣä dëë <br />
nöŋ juc nath. <br />
7Kä ji̱n curi nɛy luäk <br />
kä ji̱ tɛ̈ra, <br />
kä curi ca̱r nɛɛni tin <br />
lökɛ kɔ nyon. <br />
8Laak nɛy rɔ̱ rɛy Kuɔth <br />
ni ciaŋ, <br />
kä bakɔ ji̱ la̱r tɛ̈th lɔaac <br />
amäni cäŋ kɛl. <br />
9Duundɛ ɣöö ji̱n täämɛ ci kɔ lo̱k <br />
kä cikɔ pa̱l jɔ̱ɔ̱r. <br />
Ci ja̱l kɛ̈ɛ̈l kɛ rɛmda päl. <br />
10Kä ci nɛy jakä <br />
ɛ ji̱ tɛ̈ra juɔckɛ <br />
ci ji̱ tɛ̈ra kuakɔ pɛc. <br />
11Ci nɛy jakä ce̱tnikɛ det <br />
ti waa ŋuɔ̱t, <br />
ci nɛy riaw kä rɛy <br />
dööri diaal. <br />
12Ci nɛɛku kɔak kɛ pek mi tɔt, <br />
thilɛ mi di̱i̱t mi <br />
go̱o̱ri kɛ kui̱diɛn. <br />
13Täämɛ cikɔ jak <br />
kä dɔalkɛ ɛ döör, <br />
dɔalkɛ kɔ kä lɛ̈ŋkɛ kɔ ɛ nɛy <br />
tin thia̱k kɛ kɔ. <br />
14Cikɔ cu jakä buɔykɛ ɛ döör, <br />
ɛ tiŋkɛ ni kɔ wuɔ̱th ɛ naath. <br />
15Ɣän la te ni pöc nhiamdä <br />
ni ciaŋ, <br />
ɛ kä ci buar ɣä cu kum, <br />
16kɛ rieet nɛɛni tin dɔalkɛ ɣä <br />
ni nhiam ji̱ tɛ̈rä kɛnɛ <br />
nɛy tin görkɛ cut. <br />
17Cu ti diaal ti̱ti̱ pɛn wi̱i̱da, <br />
ɛ cäŋ min /ka̱nkɔ <br />
ji̱ pa̱l ruëëc, <br />
kä /ka̱nkɔ mat ruac däk. <br />
18/Ken lo̱ckɔ rɔ̱ ri̱et jɔk, <br />
kä /ka̱nkɔ ciɛc dupdu. <br />
19Kä curi däk ni kɔ <br />
curikɔ jak kä gua̱a̱th <br />
cieŋä guɔɔri, <br />
curi cu kum ni kɔ kɛ muth. <br />
20Mi cakɔ ciöt Kuɔthda <br />
pa̱l ruëëc, <br />
kiɛ cakɔ pal ni Kuoth <br />
mi dɔ̱ŋ, <br />
21ɛ puc, ji̱n deri nɔmɔ dhil ŋa̱c, <br />
kɛ ɣöö ji̱n ŋäc cär <br />
lo̱cni nath. <br />
22Kä kɛ kui̱du la na̱kɛ kɔ <br />
ni ciaŋ, <br />
ce̱t nɛy kɛ det ti waa ŋuɔ̱t. <br />
23Ku rɔ jiɛc, ɛŋu lö Kuäär? <br />
Jiɛc rɔ, cu nɛy lɛ päl <br />
amäni cäŋ kɛl! <br />
24Ɛŋu mɔ teeyi rɔ mɔ? <br />
Ɛ ci rikɔ kɛnɛ ciaaŋ <br />
jiääkda ku pa̱l ruëëc? <br />
25Ca kɔ kuɛr ni piny, <br />
ci pua̱nykɔ dɔp ni piny. <br />
26Jiɛc rɔɔdu bër luäkɔ <br />
ku kɔ kän kɛ kui̱ nho̱kädu. <br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
