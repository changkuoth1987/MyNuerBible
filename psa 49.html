<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
49 <br />
Ŋa̱th yio̱o̱ni ɛ dɔ̱ɔ̱r <br />
(Dit gan Kora) <br />
1Liɛŋɛ nɛmɛ, yɛn nɛy diaal! <br />
Liɛŋɛ jɛ, yɛn nɛy diaal <br />
tin cieŋ rɛy ɣɔaa, <br />
2yɛn nɛy tin di̱t kɛnɛ tin tiɛtni, <br />
nɛy tin ria̱ŋ ria̱a̱ŋ <br />
kɛnɛ can! <br />
3Ɣän bä lat ni rieet pɛlä, <br />
kä bi lɔcdä lat ni ruac <br />
ŋäcä ŋɔaani. <br />
4Kä ɣän bä ji̱thdä pa̱l piny kɛ <br />
rieet cäätdä, <br />
kä bä ruacdä lat kɛ thom. <br />
5Ɛŋu dëë dual kɛ ɣä mɔ, <br />
mi wä gua̱a̱th rikni wä ben, <br />
mi wa ɣä go̱l ɛ nɛy ti <br />
ji̱ nyuɔɔni, <br />
6nɛy tin ŋa̱thkɛ ni ria̱ŋdiɛn <br />
kä liakɛ rɔ̱ kɛ di̱t <br />
riäŋädiɛn? <br />
7Kɛ thuɔ̱k thilɛ ram mi dëë tëk <br />
raam mi dɔ̱diɛn luɛl, <br />
kiɛ derɛ Kuoth moc duɔ̱ɔ̱r <br />
mi luɛlɛ tëkdɛ. <br />
8Kɛ ɣöö luël teekä bɛcɛ, <br />
thilɛ mi dëë raan <br />
ɛ kɔk tëk, <br />
9mi dëë kɛ tëk raan <br />
amäni cäŋ kɛl, <br />
mi dëë jɛ pën lia̱a̱. <br />
10Kä nɛ̈nkɛ nɛy tin pɛl a li̱wkɛ, <br />
kä nɛy tin dɔa̱a̱r kɛnɛ <br />
nyɔapni li̱w kɛ kɛɛl, <br />
kä bikɛ ria̱ŋdiɛn ba̱ny <br />
nɛy ti kɔ̱ŋ. <br />
11Kä cär lɔaacdiɛn ba dhɔriɛn <br />
amäni cäŋ kɛl, <br />
ba gua̱a̱th cieŋädiɛn <br />
ri̱cni diaal, <br />
ɛ cäŋ ca muɔ̱n cɔl <br />
kɛ ciöötkiɛn. <br />
12Kä ram mi riäŋ kä thil ca̱r <br />
ce̱tdɛ nikɛ ley mi ci li̱w. <br />
13Nɛmɛ ɛ jɛn guut nɛɛni tin <br />
ŋa̱thkɛ ni ria̱ŋdiɛn, <br />
kɛnɛ ji̱ kɔariɛn tin ŋa̱thkɛ <br />
ni ruacdiɛn. <br />
14Kɛn bikɛ li̱w ce̱tnikɛ dët, <br />
kä lia̱a̱ ɛ jɛn bia <br />
yieendiɛn ɔ, <br />
Kä bɛ kɛ dhiɛl ni kɔ̱kä, <br />
bi pua̱nykiɛn dhiap rɛy kɔ̱kä, <br />
kä dhɔriɛn bɛ te ni jɔɔkni. <br />
15Duundɛ ɣöö bi Kuoth tëkdä luɛl, <br />
bɛ ɣä kän bumä li̱eth. <br />
16Cu dual kɛ ram mi ci ria̱ŋ, <br />
mi reep kuak dhɔaarɛ rɔ̱. <br />
17Kɛ ɣöö mi wäkɛ wä li̱w <br />
thilɛ mi ba naŋ, <br />
/ci ria̱ŋdiɛn bi wä kɛɛl kɛ kɛ. <br />
18Cäŋ ni min tɛth lo̱ckiɛn <br />
min ŋotdɛ teekä, <br />
kɛ ɣöö liakɛ raan, <br />
kɛ ɣöö cɛ rɔ lät kä <br />
mi gɔaa, <br />
19bikɛ rɔ mat <br />
rɛy ri̱cni gua̱nikiɛn, <br />
tin /ca buay bi met nyɔk <br />
kɛ nën. <br />
20Kä ram mi riäŋ kä thil ca̱r, <br />
ce̱tdɛ nikɛ ley mi ci li̱w. <br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
