<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
14 <br />
1Pɛl lätdɛ duelɛ, <br />
kä dɔ̱ɔ̱r däkɛ duelɛ piny. <br />
2Kä ram lät cuŋ luthɛ <br />
Kuoth Nhial, <br />
kä lo̱k ram mi thil luth jɛ. <br />
3Ram mi ruac dɔ̱ɔ̱rä no̱ŋɛ jɛ riɛk, <br />
kä gaŋkɛ ram mi pɛl ɛ ruacdɛ. <br />
4Thilɛ gua̱a̱th mi /ci ji̱kɛ pur <br />
mi dëë bɛl ŋɛr thi̱n, <br />
ŋɛ̈rkɛ bɛl guäth mi pur ji̱kɛ. <br />
5/Ci neen mi thuɔ̱k kac lat, <br />
kä lat neen kacä ni ka̱a̱cni. <br />
6/Ci nɛy ti dɔa̱a̱r pɛl dee jek, <br />
kä pɛl thia̱kɛ kä gua̱n tiitdä. <br />
7Päl ram mi dɔ̱a̱r, <br />
kɛ ɣöö /ci riet pɛlä <br />
bi jek kä jɛ. <br />
8Kä ŋäc ŋɔaani nɛɛni ti <br />
pɛl mocɛ kɛ ca̱r, <br />
kä dɔa̱a̱r kaŋ dɔ̱ɔ̱riɛn kɛ. <br />
9/Ci nɛy ti dɔa̱a̱r riɛk kɛ duer, <br />
kä nɛy tin gɔw görkɛ cuɔ̱ɔ̱ŋ. <br />
10Ŋäc lɔc riɛkdɛ <br />
kä thilɛ ram mi dɔ̱ŋ mi <br />
dee kɛn gɔɔydɛ nyuak. <br />
11Bi duel gua̱n dueeri da̱k, <br />
kä bi duel gua̱n cuŋni <br />
te cuŋä. <br />
12Tëë kɛ duɔ̱ɔ̱p mi ce̱tkɛ cuɔ̱ɔ̱ŋ <br />
kä raan, <br />
kä guutdɛ ba lia̱a̱. <br />
13Kä ram dɔl to̱k bi lɔcdɛ jiäk, <br />
kä tɛ̈th lɔaac bɛ guut <br />
kɛ jiath lɔaac. <br />
14Kä gua̱n däkä bɛ ro̱ŋ <br />
kɛ nyin däkädɛ, <br />
kä ram mi gɔaa bɛ ro̱ŋ <br />
kɛ lätkɛ. <br />
15Kä ram mi dɔ̱a̱r pekdɛ <br />
mi cɛ ŋäth, <br />
kä ram mi pɛl guicɛ <br />
tin lätdɛ. <br />
16Ram mi pɛl lunyɛ jɔk kä duer, <br />
kä ram mi dɔ̱a̱r yorɛ rɔ <br />
rɛy rikä. <br />
17Kä ram mi mal kɛ̈c ɛ dɔ̱a̱r, <br />
kä kua ram mi bac lɛ lo̱k. <br />
18Kä ram mi dɔ̱a̱r jekɛ ni dɔ̱ɔ̱r, <br />
kä ram mi pɛl jekɛ ni pɛl. <br />
19Nɛy tin ji̱ jiäkni guɔŋkɛ rɔ <br />
kɛ mi gɔaa, <br />
kä goŋ ji̱ dueeri rɔ nhiam <br />
ji̱ cuŋni. <br />
20Lökɛ can ɛ ji̱ thieekädɛ, <br />
kä ram mi riäŋ tëë mäthni <br />
ti ŋuan. <br />
21Te duer kɛ nɛy tin canykɛ <br />
ji̱ thieekädiɛn, <br />
kä tɛ̈th lɔaac akɛ nɛy tin <br />
nhɔakɛ can. <br />
22La riaw ni nɛy tin la̱tkɛ <br />
ti jiäk, <br />
kä nɛy tin la̱tkɛ gɔy jëkɛ <br />
ŋa̱th kɛnɛ luth. <br />
23Lät diaal jëkɛ duɔ̱ɔ̱r thi̱n, <br />
kä ruac baaŋ no̱ŋɛ can. <br />
24Kä ria̱ŋ raam mi ŋäc ŋɔak <br />
ɛ pɛlɛ, <br />
kä ram mi dɔ̱a̱r ɛni dɔ̱a̱r. <br />
25Neen mi thuɔ̱k käänɛ naath, <br />
kä neen mi thil thuɔ̱k latdɛ <br />
ni kac. <br />
26Kä ram mi luth Kuoth Nhial <br />
tëëkɛ mal, <br />
kä ba ko̱t kä gaatkɛ. <br />
27Luth Kuɔth Nhial ɛ tëk, <br />
käänɛ raan dup li̱eth. <br />
28Ŋuan nath ɛ guëth kä kuäär, <br />
kä mi thilɛ naath <br />
/cɛ dee tekɛ kuäär. <br />
29Kä ram mi tëë dhi̱eel <br />
ŋäcɛ ŋɔak ɛlɔ̱ŋ, <br />
kä ram mi mal kɛ̈c ɛ dɔ̱a̱r. <br />
30Lɔc mi tekɛ mal ɛ tëk pua̱a̱ny, <br />
kä nyir näkɛ raan. <br />
31Ram mi ciɛŋ can a jiäk kuethɛ <br />
ni Cääkdiɛn, <br />
kä ram mi ciɛŋ jɛ agɔaa <br />
luthɛ Kuoth. <br />
32Ba ji̱ dueeri näk <br />
ɛ dueerkiɛn, <br />
kä bi ji̱ cuŋni gääŋ <br />
li̱eth jek. <br />
33Pɛl tëë lɔɔc nɛɛni ti <br />
ŋa̱ckɛ ŋɔak, <br />
kä thilɛ jɛ lɔɔc nɛɛni <br />
ti dɔa̱a̱r. <br />
34Cuŋ kapkɛ do̱r nhial, <br />
kä duer ɛ thil puthä <br />
kä nɛy diaal. <br />
35Kä kuäär nhɔkɛ ni läät <br />
mi pɛl, <br />
kä la gakɛ kɛ läät <br />
mi lät po̱cä. <br />
<h3><a href="pro chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
