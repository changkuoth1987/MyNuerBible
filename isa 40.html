<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
40 <br />
Ba nɛɛ Kuɔth bum <br />
1Cu Kuothdu wee, <br />
bum naath bum nɛɛkä. <br />
2Ruacni a määth kɛ <br />
ji̱ Jɛ-ru-tha-lɛm, <br />
lät ni jɛ kɛ ɛn ɣöö, <br />
ci gua̱a̱th la̱tdiɛn thuɔ̱k, <br />
ɛn ɣöö ca dueerkiɛn päl, <br />
ci Kuoth Nhial kɛ duäc nikä <br />
rɛɛw kɛ kui̱ dueerikiɛn. <br />
3Tëëkɛ jɔw raam mi cio̱t i̱, <br />
“Rialɛ dup Kuɔth Nhial <br />
ikä rɛy dɔaar, <br />
la̱tdɛ dup ti di̱t ti cuŋ <br />
däärdɔaar kɛ kui̱ Kuɔthda. <br />
4Kä ba löli diaal di̱r, <br />
kä ba pääm diaal pa̱a̱r <br />
kɛ piny, <br />
kä ba tuɔ̱ny tuɔ̱ɔ̱ny diaal <br />
jak kä ti car caar, <br />
kä ba gua̱th tin ŋuany ŋuaany <br />
jak kä puɔth. <br />
5Kä bi buay Kuɔth Nhial cu jɔɔc, <br />
kä ba jɛ nɛn ɛ nɛy <br />
diaal kɛɛl, <br />
ruac ni ɣän Kuoth Nhial.” <br />
6Kä tëë kɛ jɔw mi wee i̱, <br />
“Lat ruac!” <br />
Kä cua̱ wee i̱, <br />
“Kä bä lat ni ŋu?” <br />
Lat ɣöö nɛy diaal bikɛ <br />
ce̱tnikɛ juaac, <br />
bi gɔɔydiɛn ce̱tnikɛ <br />
gaakni juaacni dɔaar. <br />
7Kɛn juaac cikɛ rɔɔl, <br />
kä ci gaakni pɛ̈ɛ̈n, <br />
kɛ ɣöö ci Kuoth Nhial <br />
kɛ ŋök yiëëdɛ, <br />
kɛ thuɔ̱k ci naath <br />
ce̱tnikɛ juaac. <br />
8Kɛn juaac cikɛ rɔɔl, <br />
kä ci gaakni pɛ̈ɛ̈n, <br />
duundɛ ɣöö bi ruac Kuɔthda <br />
te thi̱n amäni cäŋ kɛl. <br />
9Ji̱n ram in no̱o̱ŋ thuk ti gɔw <br />
kä Dha-yɔn, <br />
wër nhial ni wi̱i̱ pa̱a̱m <br />
in bäär. <br />
Kä ji̱n ram in naŋ thuk ti gɔw <br />
kä Jɛ-ru-tha-lɛm, <br />
kapni jɔwdu nhial ɛlɔ̱ŋ, <br />
kapni jɛ nhial, /cu dual, <br />
lätni jɛ wi̱c Juda i̱, <br />
“Kuothdun jɛn ɛn!” <br />
10Nɛnɛ Kuäär ni Kuoth <br />
cɛ ben kɛ buɔ̱m, <br />
ruaacɛ naath kɛ buɔ̱mdɛ, <br />
kä nɛnɛ jɛn bɛ nɛɛkɛ culikä, <br />
bɛ min bɛ cuɔ̱lkɛ <br />
rɔm kɛ rɔ kɛɛl. <br />
11Bɛ detkɛ la̱a̱k ce̱tnikɛ <br />
yieen deet, <br />
kä bɛ rueeth deet <br />
ruɔl tetnikɛ, <br />
bɛ kɛ kap nikɛ bapdɛ, <br />
kä bɛ tin tekɛ dɛy bo̱th. <br />
Kuoth I-thɛ-rɛl min thil päär <br />
12Tëë kɛ ram mi dëë pi̱w bäpdiitni <br />
thɛm kɛ där tetädɛ, <br />
kiɛ mi dëë pua̱a̱r thɛm <br />
kɛ tetdɛ, <br />
ram mi dëë tup piɛny la̱th <br />
kä duɔ̱ɔ̱r, <br />
kä dëë pääm thɛm kɛ theem? <br />
13Kä ɛŋa mi ŋäc ca̱r Kuɔth Nhial, <br />
kiɛ mi dëë Kuoth a lueek? <br />
14Kä ɛŋa mi la thieecɛ kɛ luäk, <br />
min dëë jɛ nyuɔ̱th thuɔ̱k, <br />
ram in dëë jɛ ŋi̱eec kɛ ŋäc ŋɔaani, <br />
min dëë jɛ nyuɔ̱th <br />
duɔ̱ɔ̱p ŋäcä? <br />
15Nɛnɛ döör ce̱tkɛ nikɛ pi̱w <br />
ti kuaŋ puɔ̱ɔ̱ny dhar, <br />
ce̱tkɛ nikɛ tup mi te <br />
rɛy theemä, <br />
nɛnɛ la känɛ dhuɔ̱li <br />
ce̱tnikɛ tup. <br />
16Jiɛn Lɛ-ba-nɔn /cikɛ ro̱ŋ <br />
ala tɔŋ maac yi̱kä, <br />
kä /ci leykɛ ro̱ŋ ala <br />
muc tin waŋkɛ. <br />
17Ce̱t döör diaal kɛ baŋ nhiamdɛ, <br />
/cɛ kɛ cɔl ni duɔ̱ɔ̱r kä jɛ, <br />
kɛ ti thil luɔt ɛlɔ̱ŋ. <br />
18Kuɛ la ŋa mi päär kɛ Kuoth, <br />
kiɛ ɛŋu mi dëë kulɛ <br />
ca̱a̱t kɛ jɛ? <br />
19Derɛ la kuoth jiaath? <br />
Mi la̱tkɛ kɛ tet nath, <br />
kä ci tääth dääpä jɛ <br />
rɔth kɛ da̱a̱p, <br />
kä ca jɛ ta̱th kuat <br />
cikä min bo̱r. <br />
20Kɛ kui̱ mucni la raan <br />
wa̱a̱ mɛɛk ni jiath, <br />
jiath mi /ci dëë met piɛɛr. <br />
Kä bɛ cu go̱r ni gueeŋ <br />
jiɛn mi gɔaa, <br />
mi bi puɔ̱ny mi /ci dëë <br />
tɛɛth la̱t. <br />
21Ɛ /keni jɛ ku ŋa̱c? <br />
Kä /keni jɛ ku liŋ? <br />
Ɛ /ka̱n jɛ ku la̱r ji̱ <br />
ni tukädɛ? <br />
Kä /keni jɛ ŋa̱c ni mëë <br />
kua piny tok? <br />
22Lätdɛ ram in nyuur wi̱i̱ <br />
kɔamdɛ, <br />
min te wi̱c muɔ̱ɔ̱n in ce̱t <br />
ji̱kɛ kɛ ra̱a̱kni, <br />
kä cuɛ pua̱a̱r ɣär ce̱tnikɛ <br />
bi̱i̱ wernyinä, <br />
cuɛ kɛ ɣär ce̱tnikɛ kɛmɛ <br />
mi cieŋ naath thi̱n. <br />
23Cuɛ kua̱r nööŋ ni piny, <br />
kä cuɛ ruëëc ɣɔaa jak <br />
kä thil luɔt. <br />
24Ce̱tkɛ nikɛ wal ti pay pith, <br />
kä pay do̱ny, <br />
ti pay yiath ni <br />
ciökiɛn piny, <br />
mi cu Kuoth kɛ jäk kä jiɔam, <br />
cukɛ cu rɔɔl, <br />
kä cu ruɔth kɛ cu lɔk <br />
ce̱tnikɛ nyon. <br />
25Kä ɛŋa mi bia ɣän <br />
Kuoth ca̱a̱t kɛ jɛ, <br />
kiɛ ɛŋa mi la gua̱n päärädä? <br />
Ruac ni ɣän Kuoth in Rɛl rɔ. <br />
26Kapni waŋdu nhial guic pua̱a̱r, <br />
Ɛŋa mi cak kɛn ti diaal ti̱ti̱? <br />
Ɛn ram in no̱o̱ŋkɛ raar <br />
kä ŋäc pekdiɛn, <br />
ram in cɔɔlkɛ ni <br />
ciöötnikiɛn. <br />
Kɛ kui̱ bumädɛ min di̱i̱t <br />
kɛnɛ lua̱ŋdɛ, <br />
thilɛ kɛl mi te jɔ̱ɔ̱r thi̱n. <br />
27Ɛŋu ruaci mɔ lö Je-kɔb, <br />
mɔ go̱nyi mɔ lö I-thɛ-rɛl <br />
wi̱i̱ i̱, <br />
“Rikä /cakɛ ŋäc ɛ Kuoth Nhial, <br />
cuɔ̱ŋdä /ci Kuothdä <br />
jɛ cɔl duɔ̱ɔ̱r”? <br />
28Ɛ /keni jɛ ku ŋa̱c? <br />
Kä /keni jɛ ku liŋ? <br />
Kuoth Nhial ɛ jɛn Kuoth <br />
mi thil pek, <br />
cɛ ɣɔw kɛɛliw cak. <br />
Jɛn /cɛ ŋɔa̱a̱ŋ kä /cɛ cuc, <br />
kä thilɛ ram mi dëë <br />
ŋäc ŋɔaanidɛ ŋa̱c. <br />
29La mocɛ ram mi ci <br />
cuuc kɛ buɔ̱m, <br />
kä la reepɛ buɔ̱m raam <br />
mi thil lua̱ŋ. <br />
30Amäni ŋuɛ̈tni bikɛ ŋɔa̱a̱ŋ <br />
kä bikɛ cuuc, <br />
kɛn ŋuɛ̈tni bikɛ tëth <br />
kɛ kui̱ cucä. <br />
31Duundɛ ɣöö nɛy tin ŋa̱thkɛ <br />
ni Kuoth Nhial, <br />
bikɛ buɔ̱m nyɔk kɛ jek, <br />
bikɛ rɔ̱ jiɛc kɛ gɔ̱k ce̱tnikɛ cor, <br />
bikɛ wur kä /cikɛ bi ŋɔa̱a̱ŋ, <br />
bikɛ ja̱l kä /cikɛ bi cuuc. <br />
<h3><a href="isa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
