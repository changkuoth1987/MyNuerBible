<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
35 <br />
Pal kɛ kui̱ lua̱k kä gua̱n tɛ̈r. <br />
(Dit Dee-bid) <br />
1Gakni kɛ nɛy tin gak kɛ ɣä <br />
lö Kuoth Nhial, <br />
kä nyieenyni kɛ nɛy tin <br />
nyieenykɛ ɣä. <br />
2Käni ko̱tdu kɛnɛ kumdu, <br />
jiɛc rɔ bër luäk ɣä. <br />
3Kä guath mutniku kɛnɛ bieethku <br />
kɛ kui̱ nɛɛni tin juɔckɛ ɣä, <br />
kä bër jio̱kni tieeydä i̱, <br />
“Ɛ ɣän käändu.” <br />
4Akɛ ba moc pöc kɛnɛ buar, <br />
kɛn nɛy tin görkɛ ni tëkdä. <br />
Akɛ ba luɔc jɔk kɛ yi̱i̱c wec, <br />
kɛ ɣöö lät kɛn ni mi jiääk <br />
kɛ kui̱dä! <br />
5Akɛ ce̱tnikɛ jiil mi lɔk jiɔamɛ, <br />
kä joc jääk Kuɔth Nhial kɛ lɛɛr. <br />
6A duɔ̱pdiɛn tekɛ muuth <br />
kɛnɛ cät cät, <br />
kä ɛ jääk Kuɔth Nhial wee <br />
kɛ mi jocɛ kɛ lɛɛr. <br />
7Kä min dɛɛp kɛn ni ɣä <br />
depkɛn kɛ mi thil luɔt, <br />
kä cikɛ pul mi ka̱pkɛ ɣä tɛt. <br />
8A da̱k bëë kä kɛ a kui̱c kɛn ɛ. <br />
Kä ɛ cambakdiɛn ëë cikɛn ɛ <br />
dɛɛp ni ɣä ku käp ni kɛ. <br />
Kä akɛ ku pɛn rɛydɛ, <br />
bikɛ cu nuɔɔr. <br />
9Kä bi ti̱eydä tɛ̈th lɔaac <br />
cu la̱r Kuoth Nhial, <br />
laarɛ tɛ̈th lɔaac <br />
kɛ ɣöö ca jɛ kän. <br />
10Kä cu cɔ̱w pua̱a̱nydä ruac i̱, <br />
“Ɛŋa mi ce̱tkɛ ji̱ lö Kuoth Nhial? <br />
Kän nɛy tin thil lua̱ŋ <br />
kä nɛy tin bumnikɛn kä kɛ, <br />
kɛn nɛy tin can kä thil lua̱ŋ <br />
känkɛ kä nɛy tin yɔaŋkɛ kɛ.” <br />
11Kä ci nëën ka̱a̱cni <br />
rɔ̱ jiɛ̈c nhial, <br />
thiec kɛn ɣä kɛ ŋɔak <br />
ti /cä ŋäc. <br />
12Kä cool kɛn gɔɔydä kɛ mi jiääk <br />
jak kɛn lɔcdä kä bath. <br />
13Duundɛ ɣöö la la̱thä ni <br />
bi̱i̱ cualä mi tekɛ kɛ juey, <br />
kä la cuɔ̱ɔ̱cä rɔ kɛ thëk mi̱thni <br />
Kä la palä a cä wi̱cdä guɔ̱l piny <br />
ɛ la tëë ni baapdä. <br />
14Ce̱tnikɛ mi paarä ni dämaar <br />
kiɛ määthdä. <br />
Ku yi̱i̱c ni ɣän ce̱tkɛ ram mi <br />
paar ni man, <br />
la guɔ̱ɔ̱lä ni rɔ kɛ wiee. <br />
15Kä mi ci riɛkdä ben, <br />
la duɔlkɛ rɔ̱ kɛ tɛ̈th lɔaac, <br />
la kɛn rɔ̱ cua̱ dol yɔaŋkɛ ɣä, <br />
nɛy ti /ca ɣä ŋäc ti kuecä, <br />
la kueth kɛn ɣä a thil pa̱k. <br />
16Dɔl kɛn ɣä ɛ jiäk ce̱tnikɛ <br />
nɛy ti dɔalkɛ ni ram mi goŋ, <br />
gui̱c kɛn ɣä ni ko̱o̱r. <br />
17Bɛ kulɛ amäni nɛy lö Kuoth Nhial <br />
bi duundu a guec ɔ? <br />
Bër luäk ɣä kɛ ɣöö mak kɛn ɣä, <br />
bër kän tëkdä kä nɛy <br />
ti ce̱tkɛ loony ti̱ti̱. <br />
18Kä ɛ jɛn bä ji̱ ku puany <br />
rɛy dolä nɛɛniku, <br />
kä bä ji̱ liak nhiamdiɛn. <br />
19/Cu ji̱ tɛ̈rä tin jiäk jak kä <br />
liakɛ rɔ̱ kɛ juɔ̱cdä, <br />
kiɛ ɛ nɛy tin lo̱kɛ ɣä baŋ <br />
/ca waŋ ɣär kɛ kui̱dä. <br />
20Kɛ ɣöö /ca mal lat, <br />
lat kɛn ni kac kɛ kui̱ nɛɛni <br />
tin nhɔakɛ mal rɛy wec. <br />
21La kɛn thukiɛn cua̱ lɛp ni di̱t <br />
kɛ kui̱dä wä kɛ i̱, <br />
“Aɣa! Aɣa! Cakɔ jɛ nɛn <br />
kɛ nyinkɔ!” <br />
22Cikɛ ku nɛn lö Kuoth Nhial <br />
cu lɛ biɛt! <br />
Aɣ Kuäärä ni Kuoth Nhial <br />
cu lɛ nɔ̱a̱n kɛ ɣä! <br />
23Ku rɔɔdu jiɛc bër gaŋ ɣä <br />
lö Kuäärä ni Kuoth Nhial, <br />
bër gaŋ cuɔ̱ɔ̱ŋdä lö Kuothdä <br />
kä Kuäärä ni Kuoth Nhial. <br />
24Bër luk ɣä ɛ ji̱n lö Kuoth Nhial <br />
ni Kuothdä, <br />
ce̱tnikɛ gɔɔydu, <br />
akɛ /ca ɣä bi lɛ dɔl. <br />
25Akɛ /ci bi lɛ ruac kä rɔ̱ <br />
wäkɛ i̱, “Canɛ min go̱o̱r lɔcdan ɛ <br />
ku jek.” <br />
Akɛ /ci bi lɛ ruac wäkɛ i̱, <br />
“Canɛ jɛ ku bät.” <br />
26A nɛy diaal tin tɛth lo̱ckiɛn <br />
kɛ riɛkdä muɔckɛ pöc <br />
kɛnɛ nyuɔɔn wec, <br />
kä a nɛy diaal tin liakɛ rɔ̱ <br />
kɛ ɣä kuɔ̱mkɛ kɛ pöc <br />
kɛnɛ buar. <br />
27A nɛy diaal tin görkɛ <br />
gɔɔy luɔ̱kdä, <br />
ku ki̱et kɛ tɛ̈th lɔaac wäkɛ i̱, <br />
“Kuoth Nhial di̱t ni jɛn <br />
la tɛth lɔcdɛ kɛ kui̱ <br />
gɔɔyä jäŋädɛ.” <br />
28Kä ɣän bä cuŋku lat, <br />
kä bä ji̱ liak kɛ cäŋ kɛɛliw. <br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
