<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<p>2 <br />
  Luek kɛ li̱eny nath <br />
  1Dämaari, ce̱tkɛ ji̱ ŋäthä rɛy Kua̱ran in buɔy ni Yecu Kritho, /cuarɛ jɛ car ɛn ɣöö tëëkɛ ram mi gɔaa ni jɛn kä ram in dɔ̱ŋ. 2Kɛ ɣöö, mi tëë wut mi tekɛ ciik yiɛtni ti da̱a̱pni kɛnɛ bieyni ti gɔw mi ci ben dolädun, kä ci wut mi can mi tekɛ bieyni ti ci lɔth ben bä, 3kä mi bia luɔ̱th ni wut in tekɛ bieyni ti gɔw, a wä yɛn i̱, “Kɛ puɔ̱ny kɔ̱a̱cdu, nyuuri wi̱i̱ kɔam ɛmɛ,” kä jiökɛ ram in can i̱, “Cuŋni wi̱nɛ mi,” kiɛ “Nyuuri piny ciöknikä.” 4Kä /ken yɛn rɔ̱ ku thuŋ koc kamnikun, kä ci yɛn a kua̱r luɔ̱k ti carkɛ ni ti jiäk? 5Yɛn, dämaari ti nhɔakä, liɛŋɛ jɛ. /Ken Kuoth nɛy ti can wi̱i̱ muɔ̱ɔ̱n ɛmɛ mɛk kɛ ɣöö bikɛ ria̱ŋ kɛ ŋa̱th, kä bikɛ a dieel kuäärä min ci Kuoth ɛ lar i̱ bɛ ka̱m nɛy tin nhɔakɛ jɛ? 6/Ken yɛn can luɔ̱th! /Cikɛ kɛn nɛy tin ria̱ŋ ria̱a̱ŋ kɛn tin ciaŋkɛ yɛ a jiäk? Kä /cikɛ kɛn tin yɔ̱a̱ckɛ yɛ luɔ̱ɔ̱kni tɔ̱? 7/Cikɛ kɛn nɛy tin kuëthkɛ ciöt in gɔaa min cɔalkɛ ni yɛ? <br />
  8Mi ka̱pɛ ciaŋ ŋuɔ̱t kua̱r kɛɛliw kɛ thuɔ̱k la̱tdɛ ni gɔɔy, ce̱tkɛ min ca gɔ̱r i̱,#2:8 Liib 19:18. “Bi gua̱n thieekädu nhɔk, ce̱tkɛ min nhɔki rɔɔdu.” 9Mi nyuɔthɛ jɛ ɛn ɣöö koc yɛn naath, lät yɛn ni duer, kä bi ŋut yɛ lat ɛn ɣöö lapɛ ji̱ dueeri. 10Kɛ ɣöö ram mi kääp ŋuɔ̱t kɛɛliw, kä bɛ tekɛ kɛl mi bɛ ya̱r, cɛ ŋut to̱l kɛɛliw. 11Kä ɛ jɛn ram min ci jɛ lar i̱,#2:11 Ɣöth 20:14, 13, Ŋuɔ̱t 5:18. “/Cu dho̱m,” cɛ jɛ lar bä i̱, “/Cu raan näk.” Mi /keni dhɔm, kä ci raan näk, ci ji̱n a gua̱n dui̱rä mi ci ŋuɔ̱t to̱l. 12Ruacɛ, kä la̱tdɛ ce̱tkɛ nɛy ti ba luk kɛ ciaŋ ŋuɔ̱t in jak naath kä lɔr. 13Kɛ ɣöö bi luk thil kɔ̱a̱c lɔaac kɛ kui̱ raam mi /ken kɔ̱a̱c lɔaac nyoth, kä kɔ̱a̱c lɔaac tiamɛ luk piny. <br />
  Ŋa̱th kɛnɛ la̱t <br />
  14Dämaari, bi gɔɔydɛ a ŋu, mi laar raan ɛ i̱ tëëkɛ ŋa̱th kä thilɛ jɛ la̱t? Dee ŋa̱th ɛmɔ jɛ kän? 15Mi tëë dämuɔɔr kiɛ nyimuɔɔr mi te juutdä kä dak mi̱ethdɛ min camɛ ni ciaŋ, 16kä bi ram kɛl kä yɛ kɛ jiök i̱, “Wër kɛ mal, kum rɔ kä riäŋ rɔ,” kä /ka̱n jɛ moc ŋɔaani kɛ kui̱ pua̱ny, bi gɔɔydɛ a ŋu? 17Kä ɛnɔ ŋa̱th kärɔaadɛ mi thil la̱t cɛ li̱w. <br />
18Kä bi ram kɛl wee i̱, “Ji̱n ti̱i̱ kɛ ŋa̱th, kä ta̱a̱ kɛ lät.” Nyuthni ɣä ŋa̱thdu a /ci lätku te thi̱n, kä bä ji̱ nyuɔ̱th ŋa̱thdä kɛ lätkä. 19Mi ŋääthi jɛ ɛn ɣöö Kuoth ɛ kɛl, ci lät agɔaa. A cäŋɛ ni kuth tin jiäk ŋääth kɛn ɛ, kä lathɛ kɛ kɛ dual. 20Ji̱n dɔ̱a̱r ɛmɛ, go̱o̱ri jɛ ɛn ɣöö ba ji̱ nyuɔ̱th ɣöö ŋa̱th mi thil la̱t ɛ baŋ? 21#2:21 Tuk 22:9./Ken A-bɛ-ram in la gua̱ndɔɔŋdan cuɔ̱ɔ̱ŋ jek kɛ kui̱ lätni, mëë cɛ gatdɛ ni Ay-dhɛk ka̱m Kuoth wi̱i̱ yi̱kä ala muc. 22Nɛni jɛ bä ɛn ɣöö ci ŋa̱th lät ɛlɔ̱ŋ kɛnɛ lätkɛ kɛɛl, kä cu ŋa̱th cu a thuɔ̱k kɛ lät. 23Kä ŋäci jɛ ɛn ɣöö cu ruac Kuɔth in ca gɔ̱r a thuɔk, min wee i̱,#2:23a Tuk 15:6. “Ci A-bɛ-ram Kuoth ŋäth, kä cua jɛ nhɔk kä jɛ ala ciaŋ cuŋni,” kä cua jɛ cɔl i̱,#2:23b Ica 41:8. “määth Kuɔth”. 24Nɛ̈nɛ jɛ ɛn ɣöö jek raan cuɔ̱ɔ̱ŋ kɛ kui̱ lätni a /ci mɔ a kɛ kui̱ ŋäthä kärɔa. 25Kä ɛnɔ bä, /ken Ra-ɣab min la ciek mi riär cuɔ̱ɔ̱ŋ jek kɛ kui̱ lätnikɛ, mëë cɛ ja̱a̱k nyuɔ̱ɔ̱r cieŋdɛ, kä cuɛ kɛ jakä wä kɛ duɔ̱ɔ̱p mi dɔ̱ŋ? 26Kɛ ɣöö ɛn nɔmɔ ce̱tdɛ kɛ puɔ̱ny mi thil yiëë mi ci li̱w, inɔ ŋa̱th mi thil lät ɛ mi ci li̱w bä. </p>
<h3><a href="jas chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<p><br />
  <br />
</p>
</body>
</html>
