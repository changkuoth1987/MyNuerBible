<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
Riet in nhiam <br />
Ɛn warɛgak ji̱ Ɣi-bɛ-ru ɛmɛ gɔ̱a̱rkɛ jɛ buɔ̱n Krith-cini ti ci röm kɛ ji̱ ro̱mä, kä kɛn tekɛ kɛ riɛk görkɛ, bäny ŋäthä duëël Kuɔth piny. A kä cu gɔ̱ɔ̱r buɔk kɛ com rɛy ŋäthädiɛn nyuthɛ kɛ ɣöö Yecu Kritho, ɛ jɛn thuɔ̱k kä ɛ guut nyuuthä Kuɔth. Mëë lätdɛ nɛmɛ cuɛ diɔ̱k ti̱ti̱ lat. <br />
1. Yecu ɛ Gat Kuɔth in do̱raar, mëë cu Gua̱n nyuɔ̱th luthdɛ min thuɔ̱k kɛ cuɔ̱c ëë cɛ rut. Kä kɛ ɣöö ɛ Gat Kuɔth, Yecu di̱t ni jɛn kä göök Ruac Kuɔth tëë wal, kä di̱t ni jɛn kä ja̱a̱k Kuɔth kä di̱t ni jɛn kä Muthɛ. <br />
2. Kä cu Kuoth Yecu lat ɛn ɣöö ɛ bo̱o̱th palä mi do̱raar, kä di̱t ni jɛn kä bööth palä Ruac Kuɔth ëë wal. <br />
3. Kɛ Yecu bi gua̱n ŋäthä kään kä duer, kɛ dual kɛnɛ lia̱a̱. Kä kɛ ɣöö Yecu ɛ jɛn bo̱o̱th palä min di̱i̱t ŋunɛ ka̱n in thuɔ̱k min ca kum kɛ ti̱eep ciɛɛŋä mucni ŋäthä ji̱ Ɣi-bɛ-ru. <br />
Kä kɛ latdɛ kɛ ciaaŋ ŋäthä, tha̱a̱ŋ nɛɛni ti ŋa̱ckɛ rɛy cäätdä ji̱ I-thɛ-rɛl (cio̱o̱k kä 11) cu gɔ̱ɔ̱r buɔk nɛy tin bi bok kuɛn thiec kɛ ɣöö bikɛ ŋot kɛ ŋa̱thdiɛn. Kä cio̱o̱k kä 12 cuɛ nɛy tin bi bok kuɛn com kɛ ɣöö bikɛ te rɛy ŋäthädiɛn amäni guutdɛ a ca̱riɛn la̱th kä Yecu, kä bikɛ cuɔ̱c kɛnɛ ciaaŋ jiääk ɔ bi ben kä kɛ mɔ rut. Kä ɛn bok cuɛ ga̱a̱k kɛ rieet comä kɛnɛ lui̱k. <br />
Tin te rɛy buɔk <br />
1. Riet in nhiam: Kritho ɛ jɛn nyuuth Kuɔth kɛɛliw 1:1-3 <br />
2. Di̱t Kritho kä ja̱a̱k Kuɔth 1:4—2:18 <br />
3. Di̱t Kritho kä Muthɛ kɛnɛ Jɔ-cua 3:1—4:13 <br />
4. Di̱t Kritho bo̱thä palä 4:14—7:28 <br />
5. Di̱t matdä ruac Kritho 8:1—9:28 <br />
6. Di̱t Kritho ala loor 10:1-39 <br />
7. Böth ŋäthä 11:1—12:29 <br />
8. Jak lɔaac Kuɔth kä tɛth 13:1-19 <br />
9. Pal in jɔak 13:20-21 <br />
10. Rieet tin jɔak 13:22-25 <br />
<h3><a href="heb chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
