<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
91 <br />
Kuoth ɛ gääŋdan <br />
1Kä ram mi wä tëkdɛ lua̱k <br />
kä Kuoth in Di̱t ni Jɛn, <br />
jɛn ba jɛ gaŋ ɛ Kuoth in <br />
leny buɔ̱mdɛ ti diaal, <br />
2kä bɛ Kuoth jiök i̱, “Ɛ ji̱n <br />
käändä kä gääŋdä, <br />
ɛ ji̱n Kuothdä min ŋa̱a̱thä.” <br />
3Kɛ ɣöö bɛ ji̱ gaŋ kä dhuur <br />
in ca tɛ̱̈ɛ̱̈, <br />
kä bɛ ji̱ gaŋ kä jua̱th <br />
tin na̱kɛ naath. <br />
4Kä jɛn bɛ ji̱ kum kɛ juätkɛ, <br />
kä bi ka̱n jek kä jɛ, <br />
kɛ thuɔ̱kdɛ bɛ la ko̱tdu <br />
kä gääŋdu. <br />
5Kä ci bi lɛ dual kɛ muth kɛ wäär, <br />
kiɛ nɛy ti makɛ ji̱ kɛ bääri <br />
kɛ cäŋdäär, <br />
6kiɛ jua̱th tin la ka̱pkɛ naath <br />
kɛ wäär, <br />
kiɛ da̱k mi bi ben kɛ cäŋdäär. <br />
7Kä dɔ̱ŋ de̱e̱ nɛy ti bathdɔɔr <br />
li̱w gekädu, <br />
kä de̱e̱ bathdɔɔri wäl kɔ̱kiɛn <br />
li̱w pe̱e̱k cuëëcdu, <br />
duundɛ ɣöö thilɛ mi <br />
bi ben thieekädu. <br />
8Bi guic ni ji̱n kɛ waŋdu, <br />
bi duäc in ba duäc nɛy <br />
tin la̱a̱t jiäkni nɛn. <br />
9Kä mi ci Kuoth Nhial jakä <br />
luääkdu, <br />
a ci Kuoth in Di̱t ni Jɛn <br />
jakä gääŋdu, <br />
10thilɛ mi jiääk mi bi ji̱ jek, <br />
thilɛ da̱k mi bi lɛ ben <br />
guäth cieŋdu. <br />
11Kɛ ɣöö bɛ ja̱a̱kɛ jakä gaŋkɛ ji̱, <br />
bikɛ ji̱ yien duɔ̱pniku diaal. <br />
12Kä bikɛ ji̱ thak kɛ tetkiɛn <br />
kɛ ɣöö /ci ciöku bi lɛ <br />
näk kɛ päm. <br />
13Kä bi dɔany ni loony kɛnɛ thɔ̱ɔ̱l, <br />
bi loony tin ŋɛ̈ny ŋɛ̈ɛ̈ny kɛnɛ <br />
thɔ̱ɔ̱l tin tekɛ lueŋ <br />
dɔny kä piny. <br />
14Kä cu Kuoth Nhial wee i̱, <br />
“Ɣän bä nɛy tin nhɔakɛ <br />
ɣä kän, <br />
kä bä nɛy tin ŋa̱ckɛ <br />
ciötdä gaŋ. <br />
15Kä mi wä kɛn ɣä cɔl, <br />
ɣän bä kɛ loc, <br />
kä bä tekɛ kɛ kɛɛl <br />
kɛ gua̱a̱th rikni, <br />
ɣän bä kɛ kän kä bäkɛ <br />
ka̱m luth. <br />
16Kä bäkɛ moc tëk mi bäär, <br />
kä bäkɛ nyuɔ̱th ka̱ndä.” <br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
