<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<p>13 <br />
  Ɛ̈m-non kɛnɛ Ta-mar <br />
  1Täämɛ te Ɛ̈b-ca-lom gat Dee-bid kɛ nyiman mi gɔaa ɛlɔ̱ŋ, mi cɔal i̱ Ta-mar. Kɛ kɔr gua̱th mi tɔt cu Ɛ̈m-non gat Dee-bid mi te man gölä, jɛ nhɔk. 2Kä cu Ɛ̈m-non ɛ nhɔk ɛlɔ̱ŋ a bɛ rɔ lɛl ciɛ tëë kɛ juey kɛ kui̱ nyiman ni Ta-mar. Kɛ ɣöö ɛ nya mi /ken met tɔ̱ɔ̱c kɛ wut, kä ce̱tdɛ kɛ mi thilɛ mi dëë Ɛ̈m-non ɛ lät kä jɛ. 3Kä Ɛ̈m-non tekɛ määthdɛ mi cɔali Yo-na-dab gat Cimaa däman Dee-bid. Kä Yo-na-dab pɛlɛ ɛlɔ̱ŋ. 4Kä cuɛ Ɛ̈m-non jiök i̱, “Ma̱th gat kua̱r ɛŋu la gaki mɔ ni ciaŋ? Ɛŋu ciɛ lärä mɔ?” Kä cu Ɛ̈m-non ɛ jiök i̱, “Ɣän nhɔakä Ta-mar, nyiman dämaar ni Ɛ̈b-ca-lom.” 5Kä cu Yo-na-dab ɛ jiök i̱, “Pɛl rɔ ce̱t ti juey rɛy köliku. Mi wä guur ji̱ ben gui̱l, jiök ni jɛ i̱, ‘Ɛ nyimaar ni Ta-mar ɣä ben moc kɛ mi̱eth mi bä cam, a jɛ bëë ben la̱t a guɛcä, dɔ̱ŋ dëë jɛ cam tetädɛ.’ ” 6Kä cu Ɛ̈m-non tɔ̱ɔ̱c, pɛɛlɛ rɔ te juey. Kä min ci kuäär ɛ ben gui̱l cuɛ kuäär jiök i̱, “Ɛ nyimaar ni Ta-mar Ɣä ben lät kä mi̱eth a guɛcä, dɔ̱ŋ dëë jɛ cam tetädɛ.” <br />
  7Kä cu Dee-bid raan jäk kä Ta-mar cieŋ wee i̱, “Wër dhɔr dämuɔɔr ni Ɛ̈m-non, bi jɛ wä lät kä mi̱eth.” 8Kä cu Ta-mar wä dhɔr däman ni Ɛ̈m-non, kä tëë tɔ̱ɔ̱cä. Cuɛ nup ka̱n kä cuɛ läny, kä cuɛ mi̱eth la̱t a guicɛ. 9Kä cuɛ jɛ la̱th rɛy tokä a guicɛ, duundɛ ɣöö cu Ɛ̈m-non mi̱eth lo̱k. Kä cuɛ wee i̱, “A nɛy diaal jiɛɛn kutdä.” Kä cu nɛy diaal jiɛɛn kutdɛ. 10Kä cuɛ Ta-mar jiök i̱, “No̱o̱ŋni mi̱eth duëël, dëë ben cam tetädu.” Kä cu Ta-mar mi̱eth in cɛ la̱t naŋ duëël kä Ɛ̈m-non däman. 11Kä min cɛ nöŋ jɛ thiekä kɛ ɣöö derɛ mi̱th, cuɛ jɛ käp kä jiökɛ jɛ i̱, “Bër tɔ̱a̱cnɛ nyimaar.” 12Kä cuɛ Ɛ̈m-non loc i̱, “/Ciɛ jɛn dämaar, /cu ɣä käp kɛ buɔ̱m. Kɛ ɣöö mi ce̱tkɛ nɔmɔ /kenɛ kɔn tuɔ̱k kä I-thɛ-rɛl. Cu mi jiääk lät. 13Kä ɣän dëë pöcdä ku lɛ lɛ̱̈ny nikä? Cu ji̱n bi cua̱ ram mi dɔ̱a̱r kä I-thɛ-rɛl. Kɛ kui̱c ɛmɔ täämɛ, kua̱ läŋ ni ji̱, ruacni kɛ kuäär. Dɔ̱ŋ /cɛ ɣä bi ka̱n kä ji̱.” 14Duundɛ ɣöö bum ni Ɛ̈m-non kä jɛ, cuɛ jɛ ka̱n kɛ buɔ̱m. <br />
  15Kä cu Ɛ̈m-non ɛ lo̱k nikɛ lo̱k mi di̱i̱t. Kä lo̱k in cɛ lo̱k ni jɛ cu di̱t ni jɛn kä nhök ëë cɛ nhɔk ni jɛ, kä cu Ɛ̈m-non jɛ jiök i̱, “Jiɛc rɔ, wërɛ.” 16Kä cuɛ Ɛ̈m-non loc i̱, “/Ciɛ jɛn, dämaar. Ɛn tukdu kɛ ɣä raar ɛ jɛn bia̱ duer in di̱t ni jɛn kä mi payi lät kä ɣä mi.” Kä duundɛ ɣöö /kenɛ jɛ liŋ. 17Kä cu Ɛ̈m-non ŋuɛ̈tni tin la̱t jɛ ikä cɔl wee i̱, “Yuɔrɛ jɛ raar kutdä, kä lëkɛ thi̱i̱k kɔɔrɛ.” 18Kä jɛn ciɛŋɛ bi̱i̱ mi bäär mi tekɛ biɛɛl. Ɛ jɛn min la nyiee kua̱r tin /ka̱n kuɛn kɛ a ciɛŋ. Kä cu ja̱a̱ŋkɛ jɛ yuɔr raar kä cua thi̱i̱k lëk thi̱n kɔɔrɛ. 19Kä cuɛ wi̱cdɛ moc ŋɛ̈th, kä cuɛ bi̱i̱ in bäär in ciɛŋɛ rɛ̈t. Kä cuɛ tetkɛ la̱th wi̱i̱dɛ, cuɛ wä kɛ wiee. <br />
  20Kä cu däman ni Ɛ̈b-ca-lom ɛ thiec i̱, “Aku dämuɔɔr ni Ɛ̈m-non te kɛɛl kɛ ji̱? Kap ni waŋdu nhial nyimaar. Jɛn ɛ dämuɔɔr. /Cu jɛ käp ala mi di̱i̱t.” Inɔ cu Ta-mar a ciek mi cieŋ kä rɔa dhɔr däman ni Ɛ̈b-ca-lom. 21Kä mëë ci kuäär ni Dee-bid ɛ liŋ cuɛ gaak ɛlɔ̱ŋ. 22Kä cuɛ thil mi cu Ɛ̈b-ca-lom ɛ la̱r Ɛ̈m-non, lökɛ Ɛ̈m-non. Kɛ ɣöö cɛ nyiman ni Ta-mar ka̱n kɛ buɔ̱m. <br />
  Näk Ɛ̈b-ca-lom kɛ Ɛ̈m-non <br />
  23Kɛ kɔr runi da̱ŋ rɛw cu Ɛ̈b-ca-lom detkɛ miemkiɛn ŋuɔ̱k kä Baal-ɣa-dhor, min thieek kɛ Ɛ-pa-rim, kä cuɛ gaat kua̱r diaal cɔal ɛn wi̱ni. 24Kä cuɛ ben kä kuäär jiökɛ jɛ i̱, “Nɛnɛ, ja̱ŋdu ŋuɔ̱kɛ miem deetkɛ. Ɛŋu /canɛ wä, kɛɛl ɔ yɛnɛ ji̱ kɔaru?” 25Kä cu kuäärɛ loc i̱, “Ëëy, gatdä, a kɔ /ca̱kɛ wä kɔn diaal, bi nɛy lɛ wa̱a̱ riɛk kä ji̱.” Cuɛ gua̱n läŋ, duundɛ ɣöö /kenɛ wä cuɛ poth ni gatdɛ. 26Kä cu Ɛ̈b-ca-lom wee i̱, “Kä mi /ci wä, ɛ dämaar ni Ɛ̈m-non wä kɛɛl kɛ kɔ.” Kä cu kuäär ɛ loc i̱, “Ɛŋu bɛ wä kɛɛl kɛ ji̱ mɔ?” 27Kä cu Ɛ̈b-ca-lom ɛ läŋ mäni min cɛ Ɛ̈m-non kɛnɛ gaat kua̱r diaal nhök wä. Kɛɛl kɛ jɛ. 28Kä cu Ɛ̈b-ca-lom ja̱a̱ŋkɛ la̱t lat i̱, “Ŋa̱cɛ jɛ mi wä Ɛ̈m-non wä Yɔ̱ŋ kɛ kɔaŋ, kɛnɛ mi wa̱a̱ yɛ jiök i̱, ‘Na̱kɛ jɛ,’ /cuarɛ dual. Na̱kɛ jɛ ɛ ɣän laarɛ mɔ. Buɔ̱mɛ rɔ kä /cuarɛ gal.” 29Kä cu ja̱a̱ŋ Ɛ̈b-ca-lom ɛ lät kä Ɛ̈m-non ce̱tnikɛ min ca la̱r kɛ ɛ Ɛ̈b-ca-lom. Kä cu gaat kua̱r diaal rɔ jiɛc, cu ramɔ muulɛ kɔt barɛ rɔ. <br />
  30Kä min tekɛ dup, cu thok cop kä Dee-bid i̱, “Ci Ɛ̈b-ca-lom gaatku diaal näk, a thilɛ ram mi ci duɔth.” 31Kä cu kuäär rɔ jiɛc, cuɛ bi̱i̱dɛ rɛ̈t, kä cuɛ rɔ yuɔr piny. Kä cu ji̱ kɔarɛ tin te gekädɛ bieynikiɛn rɛ̈t. 32Duundɛ ɣöö cu Yo-na-dab gat Cimi däman Dee-bid wee i̱, “Kuäär /ka̱n kɛ näk kɛn diaal kɛn gaatku. Ci li̱w ni Ɛ̈m-non kä rɔa. Kä nɛmɛ tuɔɔkɛ kɛ ruac Ɛ̈b-ca-lom nikɛ gua̱a̱th ëë käp Ɛ̈m-non nyiman ni Ta-mar kɛ buɔ̱m. 33Kɛ kui̱c ɛmɔ täämɛ kuäär cu jɛ cari ca gaatku diaal näk. Ci li̱w ni Ɛ̈m-non kä rɔa.” <br />
34Duundɛ ɣöö ci Ɛ̈b-ca-lom rɔ bar. Kä cu ram in gui̱c waŋdɛ kap nhial gui̱cɛ, cuɛ nɛy ti ŋuan nɛn bäkɛ dup in te jɔkdɛ gekä pa̱a̱m. 35Kä cu Yo-na-dab kuäär jiök i̱, “Nɛnɛ, ci gaatku ben. Ce̱tnikɛ min cä la̱r ji̱, kɛn ci ben ti.” 36Kä niɛ min thukɛ kɛ ruac, cu gaat kua̱r cop, kä cukɛ wiee. Kä cu kuäär kɛnɛ ji̱ kɔarɛ wiee bä ɛlɔ̱ŋ. 37Kä duundɛ ɣöö ci Ɛ̈b-ca-lom rɔ bar, cuɛ wä kä Tɛ̈l-may gat A-mi-ɣud kuäär Gɛ-cur, kä cu Dee-bid gatdɛ par kɛ ni̱n. 38Cu Ɛ̈b-ca-lom rɔ bar kä Gɛ-cur, cuɛ te thi̱n kɛ run diɔ̱k. 39Kä cu lɔc#13:39 lɔc. Ɛ thok Ɣi-bɛ-ru ëë wal. Kä thok Ɣi-bɛ-ru ɛ thia̱kɛ /cɛ jɔc agɔaa. kua̱r Ɛ̈b-ca-lom lɛ go̱r. Kɛ ɣöö cɛ ŋa̱c i̱ ci Ɛ̈m-non li̱w. </p>
<h3><a href="2sa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<p><br />
</p>
</body>
</html>
