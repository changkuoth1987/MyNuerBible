<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
1 <br />
1Nɛmɛ ɛ ruac kɛ kui̱ Ni-nɛ-be, kɛ nyuuth ëë ca nɛn ɛ Nɛ̈-ɣum raan Ɛl-koc. <br />
Gak Kuɔth Nhial kɛ Ni-nɛ-be <br />
2Ɛn Kuoth Nhial ɛ Kuoth mi gua̱n <br />
tiilä kä la coolɛ <br />
mi jiääk, <br />
Kuoth Nhial ɛ gua̱n gaak, <br />
kä la culɛ naath <br />
ti jiäk. <br />
La culɛ ji̱ tɛ̈rɛ jiäkiɛn, <br />
kä rɔmɛ gakdɛ kɛ kui̱diɛn. <br />
3Ɛn Kuoth Nhial dak gakdɛ, <br />
kä di̱t buɔ̱mdɛ, <br />
kä /cɛ gua̱n dui̱rä päl baaŋ <br />
a /cɛ duäc. <br />
Kä duɔ̱ɔ̱pdɛ ɛ thul, <br />
kä tur ciöknikɛ kɛ pua̱a̱r. <br />
4Kä cuɛ bar kecikä, kä cuɛ kööt, <br />
kä cuɛ kiɛr diaal jakä kööt. <br />
Kä ka̱a̱k Ba-can kɛnɛ bɛl wec pa̱a̱m <br />
Kar-mɛl cukɛ rɔɔl, <br />
kä cu gaakni juaacni <br />
Lɛ-ba-nɔn waaŋ. <br />
5Kä cuɛ pääm lath kä cukɛ <br />
dhia̱y nhiamdɛ. <br />
Kä cu piny dual kɛnɛ <br />
tin diaal tin cieŋ thi̱n. <br />
6Kä ɛŋa dee gakdɛ luäŋ ɔ? <br />
Kä ɛŋa dee kɛ̈c lɔacdɛ <br />
luäŋ kɛ ruɔ̱t ɔ? <br />
Cuɛ gakdɛ wuɔc piny ce̱tkɛ mac, <br />
kä cu pääm thia̱y nhiamdɛ. <br />
7Kuoth Nhial gɔaaɛ, <br />
ɛ gua̱a̱th luäkä rɛy rikä. <br />
Kä gaŋɛ nɛy tin lua̱kɛ rɔ̱ jɛ. <br />
8Kä bɛ ji̱ tɛ̈rɛ näk kɛ nyɔc <br />
mi te löny mi di̱i̱t, <br />
kä bɛ kɛ juɔc ni rɛy muɔ̱th. <br />
9Kä mɔ ci lät kä Kuoth Nhial ɔ, <br />
bɛ jɛ moc pek. <br />
Kä /cɛ gua̱n tɛ̈rɛ bi duäc <br />
kä rɛɛw. <br />
10Kä kɛn bikɛ rɔ̱ ce̱tkɛ kui̱c, <br />
kɛn nɛy tin ci yɔ̱ŋ kɛ kɔaŋ, <br />
bikɛ thuɔ̱k ce̱tnikɛ juaac <br />
ti ko̱o̱t. <br />
11Rɛydu ji̱n Ni-nɛ-be, <br />
cu ram mi lät Kuoth Nhial <br />
ca̱a̱p ti jiäk ben raar <br />
kä ji̱, <br />
mi lät naath ni ruaacni. <br />
12Kä ci Kuoth Nhial wee i̱, <br />
“A cäŋɛ ni mɔ bumkɛ mɔ <br />
kä ŋuankɛ, <br />
bakɛ näk a bikɛ riaw. <br />
A cäŋ ni mi cä yɛ duäcɛ. <br />
Ɣän /cä yɛ bi nyɔk kɛ duäc. <br />
13Kä ɛn täämɛ bä yɛ lony kä <br />
lätkiɛn tin bɛ̈c bɛ̈ɛ̈c, <br />
kä bä kuatni tin ca yiɛn <br />
ni yɛ lony.” <br />
14Kä cu Kuoth Nhial ruac lar <br />
kɛ kui̱ Ni-nɛ-be i̱, <br />
“/Ci bi tekɛ gaat ti ba <br />
kɛk ciötdu. <br />
Ɣän bä kuth jiɛn kɛnɛ <br />
kuth yieethä woc <br />
rɛy duëël kuthniku. <br />
Ɣän bä kɔ̱a̱kdu tɛt, <br />
kɛ ɣöö ci jiääk.” <br />
15Kä liɛŋɛ ciök raam in <br />
no̱o̱ŋ thuk ti gɔw, <br />
min lat mal! <br />
Kä ŋarɛ ŋarun, lö ji̱ Juda, <br />
kɛ thuɔ̱k yäcädun. <br />
Kä /ci ji̱ dueeri wecdun bi <br />
nyɔk kɛ ma̱c, <br />
bakɛ näk nikɛn diaal. <br />
<h3><a href="nam chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
