<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<p>4 <br />
  Buɔ̱m Pi-tɔr kɛnɛ Jɔ̱ɔ̱n <br />
  1Kä min ruac Pi-tɔr kɛnɛ Jɔ̱ɔ̱n kɛ naath cu bööth palä kɛnɛ kuäär yiëëni luaak Kuɔth kɛ ji̱ Thɛ̈d-du-thii ben kä kɛ. 2Cɛ lo̱ckiɛn waŋ kɛ ɣöö ŋi̱eeckɛ naath kä latkɛ jiëc nath li̱th kɛ Yecu. 3Kä cukɛ kɛ käp kä la̱thkɛ kɛ luaak yieenä amäni mëë ruɔ̱n, kɛ ɣöö ci ɣɔw ku thuŋ a thiaŋ. 4Cu nɛy ti ŋuan tëë ci ruac liŋ ŋa̱th, kä cu pekdiɛn a bathdɔɔri da̱ŋ dhieec. <br />
  5Mëë ruɔ̱ndɛ cu kua̱rkiɛn kɛnɛ di̱t, kɛ ji̱ gɔ̱rä rɔ̱ dol kɛɛl kä Jɛ-ru-tha-lɛm. 6Te A-nath bo̱o̱th palä in di̱i̱t, kɛnɛ Kay-pɛth, kɛ Jɔ̱ɔ̱n kɛnɛ A-lek-dhan-der kɛ nɛy diaal tin la ji̱ dhɔaar bo̱o̱thä palä in di̱i̱t. 7Mëë cikɛ jaak cuŋ dääriɛn, cukɛ kɛ thiec i̱, “Ɛ buɔ̱m in mith kiɛ ciöt in mith ɛnɛ cia lät ni mɛmɛ ɔ?” 8Kä cu Pi-tɔr, thia̱a̱ŋ kɛ Yiëë in Gɔaa in Rɛl Rɔ, cuɛ kɛ jiök i̱, “Yɛn kua̱r nath kɛnɛ yɛn di̱t, 9mi thiecɛ kɔ ɛn wa̱lɛ kɛ kui̱ la̱t mi gɔaa mi ca lät kä ram mi duääny, kɛnɛ duɔ̱ɔ̱p in ca ram ɛmɔ jakä gɔaa kɛ jɛ, 10ŋa̱cɛ jɛ yɛn diaal, kɛ ji̱ I-thɛ-rɛl diaal, ɛn ɣöö wut ɛ cuŋ nhiamdun ɛ ca jɛ jak kä gɔaa ciöt Yecu Kritho raan Na-dha-rɛth, mëë cia pua̱t jiaath, kä ci Kuoth ɛ jiɛc li̱th. 11Ɛn Yecu ɛmɛ#4:11 Diit 118:22. <br />
  ‘Jɛn ɛ päm in cia lo̱k <br />
  yɛn ta̱a̱th duëli, <br />
  kä ɛ jɛn ci ben a päm <br />
  gɔŋtɔtdä mɔ.’ <br />
  12Kä thilɛ ka̱n teekä kä radɔ̱diɛn, kä thilɛ ciöt dɔ̱diɛn wi̱i̱ muɔ̱ɔ̱n mi ca ka̱m naath, min bi kɔn dhil kän.” <br />
  13Täämɛ mëë cikɛ buɔ̱m lɔaac Pi-tɔr kɛnɛ Jɔ̱ɔ̱n nɛn, kä ca jek ɛn ɣöö kueckɛ gɔ̱a̱r akɛ naath baaŋ, cukɛ ga̱a̱c. Kä cukɛ jɛ ŋa̱c ɛn ɣöö cikɛ kɔŋ te kɛɛl kɛ Yecu. 14Kä mëë cikɛ wut in ca jakä gɔaa nɛn cuŋä gekädiɛn, cukɛ thil mi dëë gak kɛ kui̱diɛn. 15Kä cukɛ kɛ tuɔ̱k raar guäth luɔ̱k, min ŋɛ̈rkɛ kärɔ̱. 16Cukɛ wee i̱, “Banɛ ŋu lät kä wutni ti̱ti̱? Kɛ ɣöö ŋa̱ckɛ jɛ agɔaa ɛ nɛy diaal tin cieŋ kä Jɛ-ru-tha-lɛm ɛn ɣöö ca mi gääy naath la̱t ɛ kɛn, kä /canɛ jɛ dee gak. 17Kä kɛ ɣöö /cikɛ mɔmɔ bi dääkä rɛy nath, kuanɛ kɛ luek ɛn ɣöö /ci kɛn ruac bi nyɔk kɛ radɔ̱diɛn kɛ ciöt ɛmɛ.” 18Kä ɛnɔ cukɛ kɛ cɔl kä cukɛ kɛ gok ɛn ɣöö /cikɛ bi ruac kä /cikɛ naath bi ŋi̱eec kɛ ciöt Yecu. 19Kä cu Pi-tɔr kɛnɛ Jɔ̱ɔ̱n kɛ loc i̱, “Mi ɛ cuɔ̱ɔ̱ŋ nhiam Kuɔth ɛn ɣöö bakɔ liŋ ni ruacdun kä ruac Kuɔth, bi yɛn ɛ dhil luk. 20Kɛ ɣöö /cakɔ bi biɛt kɛ kui̱ kä tin cakɔ nɛn kä cakɔ liŋ.” 21Kä min ci ji̱ luɔ̱k kɛ nyɔk kɛ dhiät, cukɛ kɛ pa̱l wä, kɛ ɣöö thilɛ kɛ duɔ̱ɔ̱p mi dëë duäc nikɛ kɛ kui̱ nath. Kä cu nɛy diaal Kuoth liak kɛ mëë ci tuɔɔk. 22Kä ɛn wut in ca lät kä mi gääy naath tëë run ti lënykɛ run ti jiɛn ŋuan. <br />
  Pal ji̱ ŋäthä kɛ buɔ̱m <br />
  23Kä kɛ kɔr kä mëë ca kɛ lony cukɛ wä kä mäthnikiɛn, kä cukɛ kɛ la̱t ŋɔak diaal tëë ca la̱tkɛ ɛ bööth palä kɛnɛ di̱t. 24Kä mëë cikɛ jɛ liŋ, cukɛ jiööthkiɛn kap nhial kɛɛl palkɛ Kuoth i̱,#4:24 Ɣöth 20:11. “Kuäär mi di̱i̱t, mi cak nhial kɛnɛ piny, kɛ bar, kɛ ti diaal tin te rɛydiɛn, 25ɛ ji̱n ɛ nëë ruac kɛ Yiëë in Gɔaa in Rɛl Rɔ kɛ thok gua̱ndɔɔŋda ni Dee-bid ja̱ŋdu i̱,#4:25-26 Diit 2:1-2. <br />
  ‘Ɛŋu ci Jur gaak ɔ? <br />
  Kä ɛŋu lät naath cär <br />
  ti jiäk baaŋ ɔ? <br />
  26Ci kua̱r wec muɔ̱ɔ̱n rɔ̱ rialikä, <br />
  kä cu ruëëc mat kɛɛl, <br />
  nyieenykɛ kɛ Kuäär ni Kuoth, kɛnɛ Mɛ-thia.’ <br />
  27Kä ɛpuc rɛy wec ɛmɛ cu Ɣɛ-rod kɛnɛ Pɔn-tiäth Pay-lɛt kɛ Jur kɛnɛ ji̱ I-thɛ-rɛl rɔ̱ mat kɛɛl, gakɛ kɛ Yecu läätdu mi rɛl rɔ, mëë ci mɛk. 28Kä cukɛ ti diaal tëë ci rialikä i̱ bi tuɔɔk kɛ buɔ̱mdu kɛnɛ ca̱ru la̱t. 29Täämɛ, Kuäär, guic dhia̱a̱tkiɛn kɛ kɔ, kämni ji̱ läätdu lua̱ŋ mi ba lat ni ruacdu kɛ buɔ̱m lɔaac. 30Kä riny tetdu kɛ ɣöö bi naath jakä gɔw, kä jakni nyuuthni kɛnɛ lät ti ga̱ykɛ naath kä la̱tkɛ kɛ ciöt läätdu min rɛl rɔ ni Yecu.” 31Kä mëë cikɛ thuɔ̱k kɛ pal, cuɛ gua̱a̱th ëë ca rɔ̱ dol thi̱n lath. Kä cu kɛn diaal thia̱a̱ŋ kɛ Yiëë in Gɔaa in Rɛl Rɔ, kä cukɛ ruac Kuɔth lat kɛ buɔ̱m lɔaac. <br />
  Nyuaak ji̱ ŋäthä nyinkiɛn <br />
32Kä täämɛ cu buɔ̱n nath in ci ŋa̱th tekɛ lɔc kɛl kɛnɛ tiey kɛl, kä cuɛ thil ram mi laar jɛ i̱ bɛ nyinkɛ ɣɛl, cukɛ nyinkiɛn diaal nyuak kɛɛl. 33Kä cu jaak Yecu nëndiɛn kɛ jiëc Kua̱r ni Yecu li̱th la̱t naath kɛ buɔ̱m, kä cu kɛn diaal tekɛ puɔ̱th mi di̱i̱t ɛlɔ̱ŋ. 34Kä cuɛ thil ram kɛl mi cu duɔ̱ɔ̱r go̱r rɛydiɛn. Kɛ ɣöö nɛy tin tekɛ ka̱a̱k kɛnɛ ti̱ec la kɛn nyinkiɛn a kɔakɛ, kä bikɛ tin ca kɔk ni nyinkiɛn nööŋ. 35Kä bi kɛn ɛ la̱th nhiam jaakni, kä bi jaak ɛ da̱a̱k ce̱tkɛ min go̱o̱r raan jɛ. 36Kä te rɛydiɛn kɛ raan Lii-bay mi dapkɛ kä Ki-ti-yim mi cɔl jaak ɛ i̱ Bar-na-bäth (mi lot ni ɣöö gat comä). 37Cuɛ kaakdɛ kɔak, kä cuɛ yio̱wkɛ nööŋ, cuɛ kɛ ben la̱th nhiam jaakni. </p>
<h3><a href="act chapter.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<p><br />
</p>
</body>
</html>
