<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
53 <br />
Ram mi dɔ̱a̱r mi thil ŋa̱th <br />
(Dit Dee-bid) <br />
1La nɛy ti dɔa̱a̱r a ruac <br />
kä rɔ̱ɔ̱diɛn wäkɛ i̱, <br />
“Thilɛ ɣɔw Kuoth.” <br />
kɛn diaal cikɛ jiäk, <br />
kä lät kɛn ni dueeri, <br />
thilɛ ram kɛl mi lät <br />
mi gɔaa. <br />
2Kä la Kuoth naath <br />
a guic ni nhial, <br />
kɛ ɣöö bɛ ŋa̱c mi tëë kɛ <br />
nɛy ti pɛl kä kɛ, <br />
ti görkɛ guur Kuɔth. <br />
3Ci kɛn diaal cu bath <br />
kä cikɛ jiääk ni kɛn diaal, <br />
thilɛ ram kɛl mi lät <br />
mi gɔaa, <br />
thilɛ ɛ cäŋɛ ram kɛl. <br />
4Ɛ ku kɛn nɛy ti la̱a̱t jiäkni <br />
ti̱ti̱ thil ŋäc ŋɔaani, <br />
kɛn nɛy tin camkɛ nɛɛkä <br />
ce̱tkɛ mi camkɛ ni juray, <br />
kɛn nɛy tin /ca Kuoth pal? <br />
5Bikɛ tekɛ dual mi di̱i̱t <br />
ɛlɔ̱ŋ ɛn wi̱ni, <br />
dual mi /ken met tuɔɔk. <br />
Kä bi Kuoth cɔ̱w nɛɛni tin <br />
makɛ ji̱ riaw kä dɔɔr, <br />
kä bikɛ moc kɛ pöc, <br />
kɛ ɣöö ci Kuoth kɛ lo̱k. <br />
6Ɛ dëë ka̱n I-thɛ-rɛl ku ben <br />
raar kä Dha-yɔn! <br />
Mi wä Kuoth nɛɛkɛ wä <br />
luɔ̱ɔ̱c jɔk! <br />
Kä bi Je-kɔb tekɛ tɛ̈th lɔaac, <br />
kä bi lɔc I-thɛ-rɛl <br />
cu gɔaa. <br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
