<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
20 <br />
Gak Yir-mɛ-yaa kɛnɛ Pɛ̈c-ɣur <br />
1Mëë ci bo̱o̱th palä ni Pɛ̈c-ɣur gat I-mer mëë la rueec luaak Kuɔth Nhial Yir-mɛ-yaa liŋ latdɛ ruaacni go̱o̱kä ti̱ti̱. 2Cuɛ gök ni Yir-mɛ-yaa duäc, kä cuɛ jɛ gak kɛ jiɛn ti ca pua̱t ciik thok rɛ̈ɛ̈k Ben-ya-min rɛy luaak Kuɔth Nhial. 3Mëë ruɔ̱ndɛ, mëë ci Pɛ̈c-ɣur Yir-mɛ-yaa lony yieenä, cu Yir-mɛ-yaa jɛ jiök i̱, “/Ci Kuoth Nhial ji̱ cɔli Pɛ̈c-ɣur, cɔlɛ ji̱ riɛk tuɔ̱ŋni diaal. 4Kɛ ɣöö ci Kuoth Nhial wee i̱, ‘Ɣän bä ji̱ jak kä tekɛ riɛk puɔ̱nydu yɛnɛ mäthniku diaal. Kɛn ba kɛ näk ko̱o̱r ɛ ji̱ tɛ̈riɛn a guici kɛ. Kä bä Juda kɛɛliw la̱th tetdä kua̱r Bɛ̈-bi-lɔn. Kä bɛ kɛ naŋ kä Bɛ̈-bi-lɔn ala pɛ̈ɛ̈c, kä bɛ kɛ näk. 5Kä bä ria̱ŋ wec kɛɛliw, kɛnɛ kuakɛ diaal nikɛ nyinkɛ diaal kɛ kuak kua̱r Juda ka̱m ji̱ tɛ̈riɛn, tin ba kɛ pɛc kä bakɛ naŋ kä Bɛ̈-bi-lɔn. 6Kä ji̱n Pɛ̈c-ɣur yɛnɛ nɛy tin cieŋ dhɔru, ba yɛ naŋ kä Bɛ̈-bi-lɔn ala pɛ̈ɛ̈c, kä bi wä li̱w ɛn wi̱ni, kä ba ji̱ kony thi̱n yɛnɛ mäthniku diaal tëë ci la̱t ruac go̱o̱kä kacä.’ ” <br />
Nyɔak go̱o̱nyä Yir-mɛ-yaa kä Kuoth <br />
7Ci ɣä mɛt, lö Kuoth Nhial, <br />
kä cɛ cua̱ mɛɛt, <br />
kä bum ni ji̱n kä ɣä <br />
kä ci ɣä tiam kɛ buɔ̱m. <br />
Dɔalkɛ ni ɣä ciaŋ, <br />
yɔŋ nɛy diaal ni ɣä. <br />
8Kɛ ɣöö mɔ ruacä mɔ, la rɔalä, <br />
la rɔalä i̱, “Ko̱r kɛnɛ da̱k!” <br />
Kɛ ɣöö ruac Kuɔth Nhial kɛ ɣä <br />
cɛ nöŋ ni ɣä kuethni ni ciaŋ. <br />
9Kä ɣän mi cä wee i̱, <br />
“Ɣän /cä bi ruac kɛ kui̱dɛ, <br />
kiɛ /cä bi lɛ ruac kɛ ciötdɛ,” <br />
rɛy lɔacdä la ce̱tdɛ kɛ mi tëë kɛ <br />
mac mi dɔp thi̱n, <br />
mi te ni rɛy cɔ̱ɔ̱nikä. <br />
La ɣɔ̱a̱nä jɛ kɛ rɔm lɔɔcdä, <br />
duundɛ ɣöö /cä jɛ luäŋ. <br />
10Kɛ ɣöö ɣän liɛŋä jiööth <br />
ti nyin ŋuan wä kɛ i̱, <br />
“Riɛk a kui̱ni diaal! <br />
Lar nɛ jɛ! Wanɛ jɛ lar!” <br />
Mäthnikä diaal <br />
liɛpkɛ ni pɛ̈ɛ̈ndä, wä kɛ i̱, <br />
“Dɔ̱ŋ ba jɛ mɛt <br />
a banɛ jɛ cu tiam, <br />
kä banɛ rɔ̱ cu col kɛ jɛ.” <br />
11Duundɛ ɣöö te Kuoth Nhial <br />
kɛɛl kɛ ɣä ala wääth köör <br />
mi di̱i̱t, <br />
kɛ kui̱ ɛmɔ bi nɛy tin ciaŋkɛ <br />
ɣä a jiäk dual, <br />
kä /ci kɛn ɣä bilɛ tiam. <br />
Bi pöc ni kɛn ɛlɔ̱ŋ, <br />
kɛ ɣöö /ci kɛn ɛ bi luäŋ. <br />
Kä /ca thil luthädiɛn <br />
bi met pa̱l ruëëc. <br />
12Kä lö Kuoth Nhial in la Ruey <br />
Ɣɔaa, ji̱n min la ɣɔ̱n ji̱ cuŋni, <br />
ji̱n min ŋäc lo̱c nath kɛnɛ <br />
cär nath. <br />
A jɛ nɛ̈ɛ̈nä a lätdi cut kä kɛ <br />
kɛ ɣöö cä go̱o̱nydä ka̱m ji̱. <br />
13Këtdɛ Kuoth Nhial dit, <br />
puanyɛ Kuoth Nhial! <br />
Kɛ ɣöö cɛ tëk cani kän <br />
tetni nɛɛni tin la̱a̱t jiäkni. <br />
14Ɛ kueth tekɛ cäŋ <br />
ëë dapkɛ ɣä thi̱n! <br />
Cäŋ ëë dap maarɛ ni ɣä, <br />
a jɛ /ci tekɛ puɔ̱th! <br />
15Ɛ riɛk tekɛ ram mëë no̱ŋ gua̱a̱r <br />
thok i̱, <br />
“Ca ji̱ da̱p gat dhöl,” <br />
mëë jak jɛ kä <br />
bi lɔcdɛ tɛɛth. <br />
16Ɛ ram ɛmɔ ce̱tnikɛ wi̱i̱ tin <br />
ci Kuoth Nhial kɛ lo̱k <br />
a thil nhök. <br />
A jɛ liŋ wiee mi di̱i̱t kɛ runwaŋ <br />
kä a jɛ liŋ wiee köör <br />
buɔ̱kä ca̱ŋ, <br />
17kɛ ɣöö /kenɛ ɣä näk ni jic, <br />
kä dee maar cua̱ kɔ̱a̱k <br />
kunyädä, <br />
derɛ cu tekɛ jic mi di̱i̱t. <br />
18Kä ɛŋu cua ɣä lɛ dap <br />
ɛ bä rik kɛnɛ jiäk lɔaac <br />
lɛ nɛn ɔ, <br />
ɛ bä ni̱nkä lɛ thuk kɛ pöc ɔ? <br />
<h3><a href="jer chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
