<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<p>27 <br />
  Dee-bid rɛy ji̱ Pi-li-thɛt <br />
  1Kä cu Dee-bid ca̱r kɛ rɛy lɔacdɛ i̱, “Bä dhil li̱w cäŋ kɛl kɛ tet Thɔɔl. Thilɛ mi bi gɔaa kɛ ɣä ɛ ni ɣöö bä rɔ lɛ̱̈ny ji̱ Pi-li-thɛt. Bi Thɔɔl go̱rä cu päl rɛy I-thɛ-rɛl, bä rɔ bar kä jɛ.” 2Cu Dee-bid jiɛɛn kɛnɛ nɛɛkɛ ti kur bäkɛl, cukɛ ben kä A-kic gat Ma-ɣok kuäär Gɛ̈th. 3Cukɛ cieŋ kɛɛl kɛ A-kic kä Gɛ̈th, jɛn kɛnɛ nɛɛkɛ, kɛ ji̱ gɔalikiɛn, kɛ Dee-bid kɛnɛ mänkɛ da̱ŋ rɛw, Ä-ɣi-no-am kä Yidh-rɛɛl kɛnɛ Ä-bi-ga-yil kä Kar-mɛl mëë la ciek Na-bal. 4Kä mëë ca la̱r Thɔɔl i̱ ci Dee-bid rɔ bar kä Gɛ̈th, /kenɛ jɛ lɛ nyɔk kɛ go̱r. <br />
  5Kä cu Dee-bid A-kic jiök i̱, “Mi jekä gɔɔy kä ji̱, ɛŋu ci ɣä moc kɛ wec ɔ rɛy wi̱i̱niku mi dëë cieŋ thi̱n. Kɛ ɣöö /cä dëë cieŋ wi̱c kuäärä min ti thi̱n?” 6Kä cu A-kic ɛ ka̱m Dhik-lag, kɛ kui̱c ɛmɔ ɛ jɛn cu Dhik-lag cua̱ wec kua̱r Juda mäni walɛ. 7Kä cu Dee-bid cieŋ wi̱c ji̱ Pi-li-thɛt kɛ ruɔ̱n wi̱cdɛ päth ŋuaan. <br />
8Kɛ pek ɛ mɔ Dee-bid kɛnɛ nɛɛkɛ la ji̱ Gɛ-cur kɛnɛ ji̱ Gɛra kɛ ji̱ Ä-ma-lek, tëë ciaŋkɛ mun in tɛmɛ nikä Cur a räth ni kä I-jëp wa̱a̱ mäk. 9Kä cu Dee-bid kɛ näk, wutni kɛnɛ män thilɛ mi cuɛ päl a tëk, kä cuɛ ɣɔ̱k, kɛ det kɛ muɔ̱li, kɛ thɔ̱a̱rɔa̱a̱li, kɛ bieyni pɛ̈c, kä cuɛ luny kä A-kic. 10Kä mëë ci A-kic ɛ thiec i̱, “Ɛ winith ci pɛc ɛn walɛ mɔ?” Cu Dee-bid ɛ loc i̱, “Ɛ rɛy dɔaar Juda.” Kiɛ, “Ɛ wec ji̱ Yɛ-ra̱-mel.” Kiɛ, “Wec ji̱ Kɛɛn.” 11Kä cuɛ thil ram mi cuɛ päl a tëk, ciek kiɛ wut, mi dëë thok naŋ kä Gɛ̈th, a bɛ kɛ wä lat i̱, “Ci Dee-bid nɛmɛ la̱t.” Cuɛ nɔmɔ a lätdɛ kɛ pek ëë cieŋ kɛ jɛ rɛy ji̱ Pi-li-thɛt. 12Kä cu A-kic ɛ ŋäth ɛlɔ̱ŋ carɛ jɛ i̱, “Dee-bid ca lo̱k ɛlɔ̱ŋ ɛ nɛɛkɛ ni ji̱ I-thɛ-rɛl. Kɛ kui̱c ɛmɔ ba läätdä ni ciaŋ.” </p>
<h3><a href="1sa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<p><br />
</p>
</body>
</html>
