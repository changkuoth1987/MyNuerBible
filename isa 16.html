<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
16 <br />
1Ja̱kɛ kuäär wec kä dët <br />
ala tho̱lbo̱k, <br />
ja̱kɛ kɛ kä Thɛlɛ̈ kɛ duɔ̱ɔ̱p <br />
rɛ̈ydɔaar, <br />
naŋɛ kɛ pääm nya Dha-yɔn. <br />
2Ce̱t män Mo-ab nikɛ dɛy kɛcni, <br />
ti räp ti ca dueliɛn däk, <br />
min ŋok kɛn kir Ar-non. <br />
3Ti wee i̱, “Lua̱kɛ kɔ, <br />
la̱rɛ kɔ min dëëkɔ la̱t, <br />
gaŋkɔ ce̱tkɛ jiath in la ti̱eepdɛ <br />
naath ɛ gaŋ kɛ cäŋ ca̱ŋ da̱a̱r. <br />
Kɛ kɔn ji̱ däkä, teynikɔ guäth mi, <br />
/cakɔ bi jek thi̱n. <br />
4Jakɛ nɛy tin ca juɔc raar <br />
kä Mo-ab kä cieŋ rɛydun, <br />
gaŋɛ kɛ kä nɛy tin görkɛ däkdiɛn.” <br />
Mi wä ji̱ ciaŋ jiääkä wä thuɔ̱k, <br />
a bi da̱k rɔ ka̱p cuɔ̱ŋ, <br />
bi ciaaŋ jiääk cu thuɔ̱k <br />
ɛn muun. <br />
5Kɛ nhök ba kɔm kuäärä <br />
yiath piny, <br />
kɛ ŋa̱th bi raan nyuur thi̱n, <br />
raan dhɔaar Dee-bid, <br />
ram mi bi luk kɛ thuɔ̱k, <br />
kä bɛ pɛ̈th kɛ lätni cuŋni. <br />
6Cakɔ liak Mo-ab liŋ, <br />
liak in tekɛ jɛ, <br />
kacdɛ min di̱i̱t kɛnɛ gakdɛ, <br />
duundɛ ɣöö liakdɛ ɛ baŋ. <br />
7Kɛ kui̱c ɛmɔ ɛ Mo-ab wiee, <br />
kä ɛ nɛy diaal wiee <br />
kɛ kui̱ Mo-ab. <br />
Pa̱rɛ ɛlɔ̱ŋ kɛ jiath lɔaac, <br />
parɛ mi̱eth ëë cia cam <br />
kä Kir-ɣä-ra-thɛth#16:7 Kir-ɣä-ra-thɛth Kä cio̱kä 7 kɛnɛ cio̱kä 11, ɛ jɛn gua̱a̱th ɛ kɛlɔ kɛ Kir kä cio̱kä 15:1. <br />
8Ci ka̱a̱k Ɛc-bon rɔɔl, <br />
kä ci ka̱a̱k wal kɛ kui̱ kɔaŋ <br />
Thi-bɛ-ma rɔɔl bä. <br />
Ci ruëëc dööri karkɛ dup, <br />
karkɛ tëë ci räth nikä <br />
Ya-dhɛr <br />
kä wä pɛn ni däärdɔaar. <br />
Ci karkɛ tɛth ni raar, <br />
cikɛ räth ni baar. <br />
9Inɔ cua̱ wiee nikɛ wiee Ya-dhɛr, <br />
kɛ kui̱ buɔ̱cni Thi-bɛ-ma. <br />
Ci merkä lo̱o̱ny kɛ kui̱ Ɛc-bon kɛnɛ <br />
Ɛl-a-le, <br />
kɛ ɣöö tuaari ŋër kɛnɛ <br />
ŋëër buɔ̱cniku cikɛ thil. <br />
10Tɛ̈th lɔaac kɛnɛ gɔɔy lɔaac cikɛ <br />
thil rɛy kakä min la ciɛk, <br />
rɛy ka̱a̱kni wal kɛ kui̱ kɔaŋ <br />
thilɛ tuaari kɛnɛ diit <br />
ti lɛ̈n kɛt thi̱n, <br />
kä thilɛ ram mi lɛ kɔaŋ nhiac <br />
guäth nhiäcä kɔaaŋni, <br />
kɛ ɣöö cä jiööth tɛthä <br />
lɔaac moc kɛ pek. <br />
11Kɛ kui̱c ɛmɔ cua̱ wiee ce̱tkɛ thom <br />
paarä ji̱ Mo-ab, <br />
kä cu lɔcdä jiath kɛ kui̱ <br />
Kir-a̱-rɛth. <br />
12Kä mi wä ji̱ Mo-ab wä nhial guäth palä, bikɛ cuc ni rɔ̱diɛn, mi wäkɛ wä pal rɛy luaakdiɛn, thilɛ mi bi rɔ luɔ̱tkɛ. <br />
13Nɛmɛ ɛ jɛn min ci Kuoth Nhial ɛ lat kɛ kui̱ Mo-ab mëëdan. 14Duundɛ ɣöö ɛn täämɛ ci Kuoth Nhial wee i̱, “Kɛ run da̱ŋ diɔ̱k ti ce̱tkɛ run raam mi juɔ̱rkɛ ni jɛ, ba kuak Mo-ab kɛnɛ ji̱kɛ tin ŋuan lo̱k, bi nɛy tin ci kään thi̱n a nɛy ti tɔt ti thil lua̱ŋ.” <br />
<br />
<h3><a href="isa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
</body>
</html>
