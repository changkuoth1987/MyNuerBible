<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
2 <br />
Läär kɛ cäŋ Kuɔth Nhial <br />
1Kuɔth ɛ kaaŋ läärä kä Dha-yɔn, <br />
päämdä min rɛl gɔɔydɛ rɔ! <br />
Kä a ji̱ wi̱c diaal lathɛ <br />
kɛ dual, <br />
kɛ ɣöö ci cäŋ Kuɔth Nhial <br />
thia̱k kɛ ben. <br />
2Ɛ jɛn cäŋ muɔ̱th wunä mi col, <br />
rɛm mi di̱i̱t mi bum a bëëni, <br />
cäänɛ jɛ päämni a cɛ ɣɔw <br />
kum ɛ dur ce̱tkɛ muth. <br />
Thilɛ duɔ̱ɔ̱r mi ci me̱t ce̱tkɛ <br />
jɛ ni tukä ɣɔaa, <br />
kä /cɛ rɔ bi me̱t nyɔk ri̱cni <br />
tɔ̱ bi ben tɔ̱. <br />
3Nhiamdiɛn ɛ mac waŋä mi pɛt <br />
ti diaal, <br />
kä jɔkdiɛn ɛ bo̱l maac mi pɛt. <br />
Nhiamdiɛn ci piny <br />
ce̱tnikɛ kak E-dɛn, <br />
kä jɔkdiɛn ɛ därdɔaar <br />
mi luɔ̱t, <br />
mi thil ka̱n mi dëë <br />
me̱t jek thi̱n. <br />
4Ce̱t nëndiɛn kɛ nën jio̱o̱kni <br />
tuɔ̱ruɔ̱k, <br />
kä wurkɛ ce̱tnikɛ jiöŋkööri. <br />
5Kɛ min kackɛ biɛɛni päämni. <br />
Tekɛ gi̱r gi̱r ce̱tkɛ <br />
nikɛ thurbiɛɛli, <br />
kä tëë gäk gäk ce̱tkɛ <br />
mac waŋä. <br />
Cikɛ rɔ luay ce̱tnikɛ rɛm, <br />
ce̱t kɛn kɛ lathker mi bum <br />
mi rial rɔ ikä kɛ wä ko̱o̱r. <br />
6Kɛ nëndiɛn, la nɛy diaal a bath. <br />
Kä cɛ wäŋ diaal cu yɔm. <br />
7Ce̱tkɛ wäth köör la ma̱kɛ naath, <br />
kɔatkɛ pa̱nyni ce̱tkɛ <br />
lathkëëri. <br />
Kɛn diaal jääl ram ɔ <br />
ni duɔ̱ɔ̱pdɛ, <br />
a /ca lɛ päl, <br />
wä ni kɛn kɛ wä. <br />
8A /ci ram ɔ dee lɛ me̱t <br />
wä dup raam min dɔ̱ŋ, <br />
jääl ram ɔ ni duɔ̱ɔ̱pdɛ, <br />
rɛy mutni ti ŋuan wä ni kɛn <br />
kɛ wä thi̱n, <br />
amäni min cikɛ kɛ joc. <br />
9La kackɛ wi̱c, <br />
a /ci pa̱nyni kɛ gaŋ. <br />
Kä kööt kɛn duel cothkɛ rɛc <br />
ce̱tkɛ cueec kɛ wernyini. <br />
10Kä lathɛ piny kɛnɛ <br />
nhial nhiamdiɛn, <br />
bi cäŋ kɛnɛ pay a muth, <br />
kä bi kuɛl riaw riaawdiɛn <br />
thil. <br />
11Ɛ jɛn cu jɔw Kuɔth Nhial ben <br />
kä rɛmdɛ min di̱i̱t, <br />
kɛn tin liɛŋkɛ ruacdɛ bumkɛ <br />
kä ŋuankɛ. <br />
Inɔ bi cäŋ Kuɔth Nhial <br />
ku lɛ bɛ̈c i̱di! <br />
Kä ɛŋa bi jɛ rut ɔ? <br />
Ciöt kɛ riet nath kɛ rɔ <br />
12Kä ci Kuoth Nhial ɛ lar i̱, <br />
“A cäŋɛ niɛ täämɛ, <br />
luɔ̱nyɛ kä ɣä kɛ lɔcdun kɛɛliw <br />
kɛ thëk kɛnɛ wiee. <br />
13A jiɛth ni lo̱ckun, <br />
a /ci mɔ a rɛtni bieyni.” <br />
Bia ri̱etdɛ rɔ̱ Kuoth Nhial <br />
ni Kuothdun, <br />
kɛ ɣöö ɛ Kuoth mi gɔaa <br />
mi tëë kɛ pälikä, <br />
kuiy gakdɛ kä di̱t nhökdɛ <br />
mi thil pek. <br />
Ni ciaŋ tekɛ pälikä kɛ ji̱ <br />
dueeri tin ca rɔ̱ ri̱t. <br />
14Kä ɛŋa mi ŋäcɛ i̱ dɔ̱ŋ bi <br />
Kuoth Nhial wi̱cdɛ car, <br />
a bɛ yɛ poth. <br />
A dee yɛn ɛ cu moc kɛ muc <br />
bɛɛl kɛnɛ kɔaŋ. <br />
15Kuɔth ɛ kaaŋ kä Dha-yɔn. <br />
Kä la̱tdɛ thëk mi thuɔ̱k, <br />
kä cɔalɛ duɔl matdä nath <br />
mi rɛl rɔ. <br />
16Duɔlɛ naath guäth kɛl, <br />
rialɛ kɛ ikä ala ti ca lɛy. <br />
Duɔlɛ nɛy tin di̱t kɛɛl, <br />
kɛ gaat amäni tin pay dap bä, <br />
a kɛn diaal bëë amäni <br />
tin pay kuɛɛn. <br />
17Kä ɛ bööth palä, tin la ji̱ la̱t <br />
Kuɔth Nhial pal kɛ wiee <br />
kam yi̱kä kɛnɛ thok luaak Kuɔth. <br />
Wäkɛ i̱, “Aɣ Kuoth Nhial <br />
päli nɛɛku ikä, <br />
/cu kɔ lɛn jak kä yakɛ, <br />
kä dɔal kɛ kɔ ɛ nɛy kɔ̱kiɛn, <br />
ɛ lar kɛnɛ i̱, <br />
‘Kuothdiɛn a ni kä?’ ” <br />
Luc Kuoth mun gɔɔydɛ <br />
18Ɛ jɛn cu Kuoth ku diɛɛr <br />
kɛ mun nɛɛnikɛ, <br />
a kɔ̱c lɔcdɛ kɛ nɛɛkɛ. <br />
19Cu Kuoth Nhial nɛɛkɛ ku loc, <br />
jiökɛ kɛ i̱, “Nɛ̈nɛ jɛ ɣän ja̱kä <br />
yɛ kä bɛl, kɔaŋ, kɛ liɛth <br />
ti ba yɛ ro̱ŋ. <br />
Kä /cä yɛ bi jak kä ba nyɔk <br />
kɛ ya̱k ɛ nɛy kɔ̱kiɛn. <br />
20“Ɣän bä rɛm in bä kui̱ caam woc, <br />
bä tha̱a̱ŋkiɛn cuac rɛy dɔaar. <br />
Bä tin nhiamkiɛn cuac <br />
rɛy Bar in Wac, <br />
kä tin jɔak bäkɛ cuac rɛy <br />
Bar in Bo̱r in te kam wi̱i̱ni. <br />
A bi ŋuäny ri̱ŋdiɛn jiääk. <br />
Bäkɛ nor kɛ kui̱ kä tin <br />
diaal tëë ca lät kä yɛ. <br />
21“/Cu dual, lö mun, <br />
a lɔcdu tɛth, kɛ kui̱ kä tin <br />
di̱t tin ci Kuoth kɛ la̱t. <br />
22Kä /cuarɛ dual lö ley dɔaar, <br />
kɛ ɣöö ci tɔ̱a̱ri <br />
a tɔ̱ɔ̱c kɛ wal, <br />
kä ci jiɛn dɛykiɛn kuir, <br />
a ci bɛl ŋuan. <br />
23“A lɔcdun tɛth, yɛn ji̱ Dha-yɔn, <br />
ɛ lɔcdun tɛth kɛ Kuoth <br />
Nhial in la Kuothdun, <br />
kɛ ɣöö cɛ yɛ moc kɛ nhiaal <br />
ala cuɔ̱ɔ̱ŋdun, <br />
kä cɛ yɛ wuɔ̱c nhiaal jiɔam <br />
kɛnɛ nhiaal ruëël <br />
ce̱tkɛ mëë wenkä. <br />
24Gua̱th kɔ̱a̱m bɛɛl bikɛ thia̱a̱ŋ, <br />
kä bi thääk thia̱ŋ kɛ kɔaŋ <br />
kɛnɛ liɛth. <br />
25“Ɣän bä yɛ cuɔ̱l run tëë bäkɛ <br />
buɔ̱n kɔaryɔam mëë cam bɛlkun, <br />
a bɛ kɛ dup ɛ dup. <br />
Ɛ ɣän ɛn nëë jäk rɛm <br />
kɔaryɔamdä min di̱i̱t kä rɛydun. <br />
26“Ɛn täämɛ bia tekɛ ti ŋuan <br />
ti bia cam, a bia ria̱ŋ. <br />
Kä bia ciöt Kuoth Nhial <br />
in la Kuothdu cu liak, <br />
mëë ci yɛ lät kä ti gɔw. <br />
Kä /ca nɛɛkä bi me̱t nyɔk <br />
kɛ jak kä po̱c amäni cäŋ. <br />
27Kä bia cu ŋa̱c ɛn ɣöö ɛ ɣän <br />
ɛn nëë te kɛɛl <br />
kɛ ji̱ I-thɛ-rɛl, <br />
kä ɣän Kuoth Nhial <br />
ɛ ɣän Kuothdun, <br />
ɛ ni ɣän kärɔa, <br />
thilɛ Kuoth mi dɔ̱diɛn. <br />
A /ca nɛɛkä bi me̱t nyɔk <br />
kɛ jak kä po̱c amäni cäŋ.” <br />
Cäŋ Kuɔth Nhial <br />
28“Kɛ kɔr kä mɔmɔ ɣän bä <br />
yiëëdä wuɔ̱c nɛy diaal. <br />
A bi gaatkun kɛnɛ nyieekun <br />
ruaacni go̱o̱kä lat. <br />
Kä bi di̱t wutnikun <br />
la̱a̱k läkikä, <br />
kä bi ŋuɛ̈tnikun nyuuthni nɛn. <br />
29Ɛn ni̱ni tɔ̱tɔ̱ bä yiëëdä <br />
wuɔ̱c ja̱a̱ŋ diaal bä, <br />
wutni kɛnɛ män. <br />
30“Kä bä nyuuthni ŋun, nhial kɛnɛ piny, riɛm kɛnɛ mac kɛ wuɔ̱n tuɔɔl. 31Bi cäŋ riet ala muth, kä bi pay riet ala riɛm a /ken cäŋ Kuɔth Nhial ni ben cäŋ bɛcä in di̱i̱t. 32Kä kɛn tin diaal tin cɔalkɛ ciöt Kuɔth Nhial bikɛ cu kään, nikɛ mëë ci Kuoth Nhial ɛ lar ba ka̱n jek pääm Dha-yɔn kɛnɛ rɛk Jɛ-ru-tha-lɛm, rɛy nɛɛni tin ci kään ba tha̱a̱ŋkiɛn kuany ɛ Kuoth Nhial.” <br />
<h3><a href="jol chapters.html">locni̠ kä ciök baybolä</a><a href="jon chapters.html"></a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
