<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
6 <br />
1Kä cua̱ mi jiääk dɔ̱diɛn lɛni nɛn bä rɛy ɣɔaa, kä tëë kä naath ɛlɔ̱ŋ. 2Kuoth cɛ raan moc ria̱ŋ kɛ ti ŋuan kɛ luth, thilɛ mi dak kä tin diaal tin go̱o̱rɛ, kä /ken Kuoth ɛ moc buɔ̱m mi bɛ camkɛ, cua kɛ wä cam ɛ juɔ̱r. Nɔmɔ thilɛ jɛ luɔt, ɛ duer midi̱i̱t. 3Dee raan tekɛ gaat ti kuɔ̱r kä bɛ tëk kɛ run ti ŋuan, ci di̱t ni ɣöö cɛ jääny kɛ tëk, mi /kenɛ tɛ̈th lɔaac jek, kä /ka̱n jɛ kony agɔaa, ɣän bä wee gɔaa ni gat mi ca thɔ̱r kä jɛ. 4Kɛ ɣöö ɛn gat thilɛ jɛ luɔt, ce̱tdɛ kɛ mi /ka̱n jɛ dap, pa̱l kɛ jɛ ruëëc. 5Kä jɛn bä /kenɛ cäŋ nɛn, kä thilɛ mi cɛ ŋa̱c. Kä te ni jɛn kɛ lɔ̱a̱ŋ kä wut ɛmɔ. 6Ɛn wut ɛmɔ a cäŋ bɛ tëk kɛ run ti bathdɔɔr ti kɔ̱ŋ kä /ci lɔcdɛ tɛth. Kɛn diaal wäkɛ ɛn guäthɔ kɛlɔ. <br />
7Lät ran diaal lätdɛ kɛ kɛ ɣöö bɛ kɛ cam, kä ŋotdɛ /cɛ ni ro̱ŋ. 8Ɛŋu mi jek ram mi pɛl ɛ kä ram mi dɔ̱a̱r? Kä ɛŋu mi jek ram mi dɔ̱a̱r jɛ kɛ ŋäcdɛ kɛ ciaŋ? 9Gɔaa ni guec waŋ kä ram mi go̱o̱r ŋɔak ti/cɛ jek. Kä ɛn nɔmɔ thilɛ jɛ luɔt, ɛ wuɔ̱ɔ̱r kɔɔr jiɔam. <br />
10Kä tin diaal tin te thi̱n tekɛ kɛ ciööt ni wen, kä min ŋa̱ckɛ ni wen ɛ ɣöö, thilɛ ram mi ŋak ŋaknɔm kɛ ram mi bum ni jɛn kä jɛ. 11Kä mɔ ci ruac ɛlɔ̱ŋ ɔ, la thilɛ jɛ thuɔ̱k, kä la thilɛ ji̱ luɔt. 12Kä ɛŋa mi ŋäc mi gɔaa kɛ raan ni̱ni teekädɛ ti tɔt ti thiel luɔt ti, ti ci wä ti ce̱tkɛ ti̱eep ti? Kä ɛŋa mi dëë jɛ la̱t min bi lɔ̱ɔ̱ tuɔɔk kɔɔrɛ mɔ rɛy ɣɔaa? <br />
<h3><a href="ecc chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
</body>
</html>
