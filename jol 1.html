<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
1 <br />
1Nɛmɛ ɛ jɛn ruac Kuɔth Nhial ëë ci ben kä Yo-el gat Pɛth-wel. <br />
Mäk kɔaryɔam <br />
2Liɛŋɛ nɛmɛ yɛn di̱t, <br />
liɛŋɛ jɛ yɛn tin diaal <br />
tin cieŋ wi̱i̱ muɔ̱ɔ̱n. <br />
Tëë kɛ mi ce̱tkɛ nɛmɛ mi <br />
ci kɔn tuɔ̱k kä yɛ, <br />
kiɛ kä guurikun? <br />
3Ɛn mɛmɛ la̱tdɛ jɛ gaatkun, <br />
kä bi gaatkun ɛ lɛ wä <br />
la̱t gaatkiɛn, <br />
kä bi gaatkiɛn ɛ lɛ wä <br />
la̱t ri̱c ɔ bi ben ɔ. <br />
4Ɛ jɛn ɣöö kɛn kɔaryɔamni <br />
bäkɛ bua̱a̱ni, <br />
buɔ̱n guurkɛ jɛ ɛ buɔ̱n ɔ, <br />
mi wä duɔth kä buɔ̱n <br />
in nhiam, <br />
ba ben dup ɛ buɔ̱n in dɔ̱ŋ. <br />
5Jiacɛ rɔ̱ kä wiee ɛ <br />
yɛn yɔ̱a̱ŋ kɔaaŋni, <br />
kä rötdɛ yɛn ma̱a̱th <br />
kɔaaŋni diaal, <br />
kɛ ɣöö ca kɔaŋ in kɛc <br />
ben poc ni thokdun. <br />
6Kɛ ɣöö ci döör mundä ben mac, <br />
kɛ ɣöö bumkɛ kä ŋuankɛ <br />
/ca kɛ dee luäŋ kɛ kuen. <br />
Kä moth lɛckiɛn ce̱tkɛ <br />
lɛc luɔny, <br />
kä te ka̱a̱p ti ce̱tkɛ <br />
ka̱a̱p luɔny. <br />
7Cikɛ bɛlkä dup, <br />
kä cikɛ köm jiɛn ŋɔ̱a̱pnikä <br />
kuɛ̈k piny, <br />
a cikɛ cua bo̱o̱r <br />
kɛ karkiɛn kɛɛl. <br />
8Rötdɛ, yɛn naath ce̱tkɛ nyam <br />
mi paar lia̱a̱ wutdä mi dee <br />
jɛ wä kuɛn. <br />
9Ca muc bɛɛl kɛnɛ kɔaŋ ŋok rɛy <br />
luaak Kuɔth Nhial. <br />
Kɛ kui̱c ɛmɔ, ci bööth palä <br />
tin la ji̱ la̱t Kuɔth Nhial <br />
lo̱ckiɛn jiath. <br />
10Ci ka̱a̱k diaal guaw, <br />
kä pär mun, <br />
kɛ ɣöö ci bɛl rɔɔl, <br />
kä ci kɔaŋ cu thil amäni <br />
liɛth bä. <br />
11Yɛn puɔ̱ɔ̱r ka̱a̱kni kɛ yɛn pi̱eth <br />
a lo̱ckun jiɛth. <br />
Wiee ɛ kä parɛ bɛlkun <br />
kɛnɛ bua̱ckun, <br />
kɛ ɣöö thilɛ ti ba ŋɛr. <br />
12Rɔɔl bɛl kɛnɛ jiɛn diaal <br />
tin tekɛ dɛy, <br />
a thilɛ mi kuiir kɛnɛ <br />
ci kɛ li̱w. <br />
Kä thilɛ tɛ̈th lɔaac <br />
kä naath bä. <br />
Ciööl nath palä Kuɔth <br />
13Yɛn bööth palä tin lät <br />
wi̱i̱ yi̱kä, <br />
bia la̱thɛ bieyni jiɛthä <br />
lɔaac kä rötdɛ, <br />
kä thuɔ̱kɛ wäär kɛ bieyni <br />
jiɛthä lɔaac. <br />
Yɛn nɛy tin la la̱a̱t Kuɔthdä. <br />
Kɛ ɣöö /ca muc bɛɛl <br />
kɛnɛ kɔaŋ ŋok, <br />
rɛy luaak Kuɔthdun. <br />
14La̱tdɛ thëk mi thuɔ̱k, <br />
kä cɔalɛ duɔl matdä nath <br />
mi rɛl rɔ. <br />
A di̱t kɛnɛ ji̱ wec diaal <br />
matkɛ rɔ̱ luaak Kuɔth Nhial <br />
Kuothdun, <br />
kä la̱ŋɛ jɛ. <br />
15Ɛn cäŋ ɛmɔ! <br />
Bi bɛ̈cdɛ ku lɛ ce̱tkɛ ŋu, <br />
kɛ ɣöö cɛ thia̱k ɛn cäŋ <br />
Kuɔth Nhial ɛmɔ, <br />
kä bɛ ben ce̱tnikɛ cäŋ däkä <br />
Kuɔth in leny buɔ̱mdɛ <br />
ti diaal. <br />
16/Ciɛ mi̱th ɛn nëë thuk <br />
ni nhiamdan? <br />
Kä /ciɛ tɛ̈th lɔaac ɛn nëë <br />
thuk rɛy luaak Kuɔthdan? <br />
17Ci bɛl köt piny, <br />
thilɛ bɛl ti ba tɔ̱w, <br />
tëth tɔ̱wni bɛɛl <br />
kɛ ɣöö tekɛ baaŋ. <br />
18Kä ley ku muaarikɛn! <br />
Bun ɣɔ̱ɔ̱k kɛnɛ det <br />
ku cuc ni kɛn. <br />
Kɛ ɣöö thilɛ wal <br />
ti laak kɛn kɛ. <br />
19Ɣän la̱ŋä ni ji̱, lö Kuoth Nhial. <br />
Kɛ pɛ̈t mi ci pɛ̈t <br />
kɛ wal dɔaar, <br />
kɛ bo̱l maac mi <br />
ci jiɛn diaal waŋ. <br />
20Amäni ley dɔaar guɛckɛ <br />
ni ji̱ bä. <br />
Kɛ ɣöö ci liɛl pi̱i̱ni kööt <br />
kä ci mac wal dɔaar waŋ. <br />
<h3><a href="jol chapters.html">locni̠ kä ciök baybolä</a><a href="jon chapters.html"></a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
