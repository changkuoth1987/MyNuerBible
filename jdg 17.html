<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
17 <br />
Kuth Mikaa <br />
1Tëë kɛ wut wec päämni Ɛ-pa-rim mi cɔali Mikaa. 2Cuɛ man jiök i̱, “Kɛn yio̱w ti bathdɔɔr wi̱cdɛ kuɔ̱r kɛl tëë ca kual kä ji̱, kä ci cueriɛn lam, kä latdi jɛ a liɛŋä. Nɛnɛ, kɛn yio̱w tekɛ kɛ ɣä. Cä kɛ ka̱n.” Kä cu man wee, “Ɛ Kuoth Nhial poth ji̱ gatdä.” 3Kä cuɛ yio̱w tin bathdɔɔr wi̱cdɛ kuɔ̱r kɛl luɔ̱c man. Kä cu man wee, “Cä yio̱w ti̱ti̱ lëy Kuoth Nhial tetkädä kɛ kui̱ gatdä, kɛ ɣöö bɛ kuth jiɛn täth ti ba pua̱nykiɛn rɔth kɛ yiëëth, kɛ kui̱c ɛmɔ täämɛ bäkɛ luɔ̱c ji̱.” 4Inɔ mëë cɛ man luɔ̱c yio̱w, cu man yio̱w ti kur rɛw ka̱n, kä cuɛ kɛ ka̱m bël, min cukɛ täthni kuoth. Kä cuɛ te duëël Mikaa. 5Kä ɛn Mikaa tëë kɛ duel kuthni, cuɛ wal kɛnɛ bi̱i̱ kath la̱t thi̱n. Kä cuɛ ram kɛl kä gaatkɛ kuany ala bo̱o̱th palädɛ. 6Kɛn ni̱ni tɔ̱tɔ̱ thilɛ kuäär kä I-thɛ-rɛl. Lät ramɔ ni min gɔaa waaŋdɛ. <br />
7Täämɛ cuɛ lɛ tekɛ wut mi ŋuɛ̈t kä Beth-lɛ-ɣɛm kä Juda, thok duëël Juda, raan Lii-bay, cieŋɛ ɛn wi̱ni. 8Jɛn cuɛ jiɛɛn wi̱c kä Beth-lɛ-ɣɛm kä Juda, kɛ ɣöö derɛ cieŋ guäth ɔ cɛ gua̱a̱th ciɛɛŋä jek thi̱n ɔ. Kä mëë cɛ ja̱l. Cuɛ ben ro̱o̱l päämni Ɛ-pa-rim ni dhɔr Mikaa. 9Kä cu Mikaa jɛ jiök i̱, “Ji̱n bi̱nikä?” Kä cuɛ jɛ loc i̱, “Ɛ ɣän raan Lii-bay kä Beth-lɛ-ɣɛm kä Juda, kä bä wä cieŋ ɛn guäth ɔ bä gua̱a̱th jek thi̱n ɔ.” 10Kä cu Mikaa jɛ jiök i̱, “Teni kɛɛl kɛ ɣä, bi cua̱ ram mi luëëk kä bo̱o̱th palä. Kä bä ji̱ ka̱m yio̱w da̱ŋ wäl kɛ ruɔ̱n, kɛnɛ bieyni kɛ mi̱ethdu.” 11Kä cu raan Lii-bay ɛ nhɔk i̱ bikɛ cieŋ kɛnɛ Mikaa. Kä cuɛ cieŋ ce̱tkɛ gatdɛ. 12Kä cu Mikaa jɛ kuany ala bo̱o̱th palädɛ kä cuɛ cieŋ dhɔr Mikaa. 13Kä cu Mikaa wee, “Ɛn täämɛ bi Kuoth Nhial ŋɔak jak kä gɔaa kɛ ɣä, kɛ kui̱ raan Lii-bay min la bo̱o̱th palä.” <br />
<br />
<h3><a href="jdg chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
</body>
</html>
