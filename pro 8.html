<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
8 <br />
Muc pɛlä <br />
1Liɛŋɛ pɛlä cio̱tdɛ, <br />
ŋäc ŋɔaani cɛ jɔwdɛ <br />
kap nhial. <br />
2Ni wuɔ̱thni päämni gekä duɔ̱p, <br />
kä cɛ cuɔ̱ŋ ni duɔ̱pni. <br />
3Gëëkni thiekni tin wä <br />
rɛy wec, <br />
cio̱tdɛ kɛ jɔw mi di̱i̱t. <br />
4“Ɣän cɔalä yɛ lö naath, <br />
kapä jɔwdä nhial kɛ ji̱ <br />
wec muɔ̱ɔ̱n. <br />
5Kä yɛn tin kui̱c ŋu, <br />
go̱rɛ pɛl. <br />
Kä yɛn dɔa̱a̱r tiɛtdɛ ŋɔak. <br />
6Liɛŋɛ jɛ, kɛ ɣöö ta̱a̱ kɛ ti <br />
gɔw ti bä lat. <br />
Kä bä lat ni tin la cuŋ. <br />
7Kä bä lat ni thuɔ̱ɔ̱k, <br />
kɛ ɣöö lökä ti jiäk. <br />
8Kä rieetkä diaal kɛ cuŋ. <br />
Thilɛ mi gɔ̱a̱ŋ rɛydiɛn. <br />
9Cuŋkɛ kä ram min ŋäckɛ, <br />
kä kɛ thuɔ̱ɔ̱k kä ram in <br />
tekɛ pɛl. <br />
10Käni ni laatkä kä ciɛk <br />
in bo̱r, <br />
kä käni ni pɛlkä kä da̱a̱p. <br />
11Kɛ ɣöö pɛl gɔaa ni jɛn kä <br />
pääm tin di̱t kökdiɛn, <br />
kä tin diaal tin deri go̱r <br />
thilɛ mi dëë pa̱a̱r kɛ jɛ. <br />
12Ɣän pɛl, ciëŋä kɛɛl <br />
kɛ tiit, <br />
kä ɣän nyuɔɔthä ŋäc ŋɔaani. <br />
13Kä ɣöö bi Kuoth Nhial luɔ̱th, <br />
lotdɛ ni ɣöö bi jiäk lo̱k. <br />
Ɣän lökä liak kɛnɛ kac kɛ <br />
duɔ̱ɔ̱p mi jiääk kɛ ruac däkä. <br />
14Luk mi gɔaa kɛnɛ luek <br />
kɛ nyinkä. <br />
Ɣän ta̱a̱ kɛ tiit lɔaac <br />
kɛnɛ buɔ̱m. <br />
15Ruec kua̱r kɛ ɣä, <br />
kä lat ruëëc thuɔ̱k kɛ ɣä. <br />
16Kä ruec bööth kɛ ɣä, <br />
kä ruac nɛy tin ŋa̱ckɛ ŋɔak <br />
wi̱c muɔ̱ɔ̱n kɛ ɣä. <br />
17Kä ɣän nhɔakä nɛy tin <br />
nhɔakɛ ɣä, <br />
kä nɛy tin görkɛ ɣä <br />
la ɣä a jëkɛ. <br />
18Kä ria̱ŋ kɛnɛ luth, <br />
kɛ lua̱ŋ kɛ gɔy bäkɛ kä ɣä. <br />
19Tin thöpä gɔw ni kɛn kä da̱a̱p <br />
mi ko̱k ko̱k, <br />
kä gɔw ni jɛn kä <br />
ciɛk in bo̱r. <br />
20Ɣän ja̱a̱lä ni duɔ̱ɔ̱p cuŋni <br />
kɛnɛ dup thuɔ̱ɔ̱kni. <br />
21Kä ka̱mä nɛy tin nhɔakɛ <br />
ɣä ria̱ŋ, <br />
kä thiäŋ gua̱th tɔ̱ɔ̱wnikiɛn <br />
kɛ ti gɔw. <br />
22“Kɔŋ Kuoth Nhial cak <br />
ni ɣä kɛ nhiam <br />
kä lätkɛ diaal, <br />
kɔaŋ cak ni ɣä ni wal. <br />
23Ni tukä kɔan cak ni ɣä <br />
kɛ nhiam, <br />
ɛ /ka̱n ɣɔw ni cak. <br />
24Kɔaŋ dap ni ɣä, <br />
kä bäpdiitni, <br />
a /kenɛ ni tekɛ löli pi̱i̱ni. <br />
25Dapkɛ ɣä ɛ /ka̱n pääm ni jak kä <br />
te wan ɔ. <br />
26Ɛ /ken Kuoth mun ni cak <br />
kɛnɛ piny. <br />
27Ɣän ta̱a̱ thi̱n mëë cak <br />
Kuoth pua̱a̱r, <br />
mëë lätdɛ dääk kui̱ bäpdiit. <br />
28Ɣän ta̱a̱ thi̱n mëë lätdɛ <br />
pua̱a̱r nhial, <br />
mëë lätdɛ cuŋ bäpdiitni. <br />
29Mëë lätdɛ pek baar, <br />
kɛ ɣöö /ci pi̱w pek in <br />
cɛ lar bi bäl. <br />
Ɣän ta̱a̱ thi̱n mëë nyothɛ <br />
cuŋ muɔ̱ɔ̱n. <br />
30Ɣän ta̱a̱ gekädɛ ala <br />
läätdɛ mi te tiit. <br />
La ɣän lɔcdɛ a jak kä tɛth, <br />
kä tɛth lɔcdä nhiamdɛ <br />
ni ciaŋ, <br />
31tɛth lɔcdä kɛ ɣɔw, <br />
kä tɛth lɔcdä kɛ ji̱ <br />
wec muɔ̱ɔ̱n. <br />
32“Kä täämɛ liɛŋɛ ɣä gaatkä. <br />
Kɛ ɣöö puɔ̱th akɛ nɛy tin <br />
tiɛtkɛ rieetkä. <br />
33Pɛlɛ kä liɛŋɛ ruacdä, <br />
/cuarɛ jɛ yiäk. <br />
34Kɛ ɣöö tɛ̈th lɔaac akɛ <br />
ram mi liŋ ɣä, <br />
kä guic duɔ̱ɔ̱pdä ni ciaŋ, <br />
kä li̱pɛ thok dhɔaarä. <br />
35Kɛ ɣöö ram ɔ ci ɣä jek ɔ <br />
cɛ tëk jek, <br />
kä bɛ tɛ̈th lɔaac jek <br />
kä Kuoth Nhial. <br />
36Kä ram /ken ɣä jek, <br />
mocɛ rɔ buɔ̱ɔ̱t. <br />
Kɛ ɣöö tin diaal tin lökɛ ɣä <br />
nhɔakɛ ni lia̱a̱.” <br />
<h3><a href="pro chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
