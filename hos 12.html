<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
12 <br />
1Ɛ-pa-rim ɛ yieen jiɔam, <br />
kä butdɛ ni kɔɔr jiɔam <br />
kui̱ känyä ca̱ŋ, <br />
ŋuan ni ka̱a̱cni kɛnɛ <br />
ko̱o̱ri rɛydiɛn. <br />
La̱tkɛ ca̱p mɛɛtda kɛ A-thi-ri-ya <br />
kä naŋkɛ liɛɛth kä I-jëp. <br />
2Kuoth Nhial bɛ Juda nöŋ luk, <br />
bɛ I-thɛ-rɛl duäc <br />
kɛ kui̱ lätnikɛ, <br />
kä bɛ luɔ̱c ɛ nikɛ lät kɛ. <br />
3Kɛ ɣöö Je-kɔb cɛ kueer kɛ cuɛ̈kdɛ <br />
ni ji̱ man a /ka̱n kɛ ni dap, <br />
kä mëë ca wut cɛ lɛni kueer <br />
kɛ Kuoth. <br />
4Cɛ lɛni kueer kɛ jääk Kuɔth <br />
kä cuɛ puɔ̱t, <br />
cuɛ wiee kä cuɛ jɛ thiec <br />
kɛ puɔ̱th. <br />
Kä Beth-ɛl cuɛ röm kɛ Kuoth, <br />
ɛn wi̱ni cu Kuoth ruac kɛ jɛ. <br />
5Nɔmɔ ɛ jɛn Kuoth Nhial ni Kuoth <br />
in la Ruey Ɣɔaa, <br />
Kuoth Nhial ɛ jɛn ciötdɛ. <br />
6Kä yɛn kua rɔ riet Kuothdun <br />
kɛ luäkdɛ ɛ lat yɛn nhök <br />
kɛnɛ thuɔ̱k, <br />
kä liɛpɛ Kuothdun ni ciaŋ. <br />
Riet luɔ̱k tin kɔ̱ŋ <br />
7Ce̱tdɛ kɛ köök mi te tetdɛ <br />
kɛ theemni kacä, <br />
nhɔkɛ ni mac nath. <br />
8Kä laar Ɛ-pa-rim jɛ i̱, <br />
“Ɣän cä ria̱ŋ, ɣän cä rɔ <br />
jek ŋɔak ti ŋuan.” <br />
Kä ria̱ŋdä /ca dueer dee jek thi̱n. <br />
9Kuɛ la ɣöö ɛ ɣän Kuothdu <br />
ni Kuoth Nhial ni kä I-jëp. <br />
Bä ji̱ nyɔk kɛ jak kä cieŋ <br />
rɛy kɛmɛni, <br />
ce̱tnikɛ ni̱n ti̱mä Kuɔthdu. <br />
10Ɛ jɛn ɣän Kuoth ëë ruac <br />
kɛ göök, <br />
kä mockɛ nën, <br />
kä cua̱ nɛɛkä la̱t ruaacni <br />
cäätni kɛ kɛ. <br />
11Kä mi te Gil-yad kɛ dueer, <br />
bi ji̱kɛ a baŋ, <br />
ba yi̱knikiɛn da̱k piny <br />
rɛy ka̱a̱kni. <br />
Näk kɛn ni thääk kä Gil-gal <br />
ala muc ba yi̱knikiɛn <br />
däk rɛy ka̱a̱kni. <br />
12Cu Je-kɔb rɔ bar muun Ä-ram, <br />
ɛn wa̱a̱ni cu I-thɛ-rɛl lät <br />
kɛ ɣöö bɛ ciek jëk, <br />
kä kɛ kui̱ ciek cuɛ det yiën. <br />
13Kɛ gök ci Kuoth Nhial gaat <br />
I-thɛ-rɛl ka̱m raar kä I-jëp. <br />
Kä cuɛ kɛ tit kɛ gök. <br />
14Kɛ ɣöö ci Ɛ-pa-rim Kuoth Nhial <br />
muc kɛ jiath lɔaac mi di̱i̱t, <br />
kɛ kui̱ ɛmɔ bi Kuothdɛ duer riɛm <br />
pa̱l wi̱i̱dɛ <br />
kä bɛ pöcdɛ luɔ̱c jɛ. <br />
<h3><a href="hos chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
