<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
Riet in nhiam <br />
Ɛn Thɛ-tha-lo-ni-ka ɛ jɛn wec ji̱ Röm in di̱i̱t kä Ma-tha-do-nia. Cu Puɔl duel Kuɔth yiath piny ɛn wi̱ni kɛ kɔr kä mëë cɛ jiɛɛn kä Pi-li-pi. Kɛ gua̱a̱th mi tɔt cuɛ tekɛ ji̱ Juudh ti gak kɛ ɣöö lät Puɔl agɔaa kɛ lät nɛɛni ti /ci tɔ̱a̱ ji̱ Juudh ruac Krith-ciinä, nɛy tëë ci tekɛ nhök kɛ ɣöö bikɛ ŋa̱th ji̱ Juudh dɔp. Cua Puɔl kuɔ̱k ɣöö bɛ Thɛ-tha-lo-ni-ka ba̱ny piny kä bɛ wä kä Bɛ-ria. Kä kɛ kɔr kä mëë cɛ cop kä Ko-rinth, cuɛ warɛgak jek mi bä kä määthdɛ kä däman rɛy la̱t ni Ti-mo-thi kɛ ciaaŋ duëël Kuɔth in te kä Thɛ-tha-lo-ni-ka. <br />
Ɛn warɛgak Puɔl in nhiam in cɛ gɔ̱a̱r ji̱ Thɛ-tha-lo-ni-ka, gɔ̱a̱rkɛ jɛ kɛ ɣöö bɛ Krith-cini bum kä bɛ kɛ nyɔk kɛ cuɔ̱m ɛn wi̱ni. Kä cuɛ tɛ̈th lɔaac lar kɛ kui̱ thukni tin ci ben kɛ kui̱ ŋäthä kɛnɛ nhök. Kä cuɛ kɛ ti̱em ciaaŋ ëë cieŋ kɛ jɛ mëë tëë kɛɛl kɛ kɛ. Kä cuɛ thiec ëë ca thiec kɛ luny Kritho jɔk loc. Ɛn ɣöö dee raan ŋäthä mi ci li̱w a /ken Yecu ni luny jɔk tëk in thil pek min bɛ nööŋ kɛ lunydɛ jɔk ŋot kɛ mi tëë nyuaakädɛ? Kä bi Kritho rɔ nyɔk kɛ luny jɔk i̱ nɛy? Cu Puɔl gua̱a̱th ɛmɔ ka̱n kɛ ɣöö bɛ kɛ la̱r ɣöö bikɛ lät agɔaa rɛy ŋäthä kɛ luny Kritho jɔk. <br />
Tin te rɛy buɔk <br />
1. Riet in nhiam 1:1 <br />
2. Tɛ̈th lɔaac kɛnɛ liak 1:2—3:13 <br />
3. Cuɔ̱m nath kɛ ciaaŋ Krith-ciinä 4:1-12 <br />
4. Ruaacni kɛ kui̱ benä Kritho 4:13—5:11 <br />
5. Comni tin jɔak 5:12-22 <br />
6. Guk ruac 5:23-28 <br />
<h3><a href="1th chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
</body>
</html>
