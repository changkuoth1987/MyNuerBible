<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
2 <br />
Ɣɔ̱n I-yob in rɛwdɛ <br />
1Kɛ cäŋ mi dɔ̱ŋ cu gaat Kuɔth rɔ̱ nyɔk kɛ ben nhiam Kuɔth Nhial, cu Gua̱n jiäkni ben bä bëë nhiam Kuɔth. 2Kä cu Kuoth Nhial Gua̱n jiäkni thiec i̱, “Kä bi̱i̱ nikä?” Kä cu Gua̱n jiäkni jɛ loc i̱, “Ba̱a̱ jäl rɛy ɣɔaa, wiɛlä rɔ thi̱n.” 3Kä cu Kuoth Nhial jɛ jiök i̱, “Ji̱n ŋäci ja̱ŋdä ni I-yob, kɛ ɣöö thilɛ ram mi päär kɛ jɛ rɛy ɣɔaa? Thilɛ jɛ bɛ̈ɛ̈l kä ɛ Gua̱n cuŋni mi luth Kuoth kä lo̱k jiäk. Jɛn ŋotdɛ thiɛkädɛ, cäŋɛ ni mɔ ci ɣä jak kä da̱kä jɛ mɔ ni baaŋ.” 4Kä cuɛ Kuoth Nhial loc i̱, “La raan ti diaal päl kɛ ɣöö bɛ tëk! 5Met ni jɛ lät kä duɔ̱ɔ̱r puɔ̱ɔ̱nydɛ, mi /cɛ ji̱ bi kuëth.” 6Kä cu Kuoth Nhial jɛ jiök i̱, “Jɛn ɔ cä la̱th tetkädu mɔ, duundɛ ɣöö /cu jɛ näk.” <br />
7Ɛ jɛn cu Gua̱n jiäkni jiɛɛn nhiam Kuɔth Nhial, kä cuɛ I-yob wä moc kɛ juey gupä a känɛ jɛ pa̱a̱tni ciöknikɛ cu mäni wi̱cdɛ. 8Kä cu I-yob rɔ moc kɛ tha̱lier#2:8 tha̱lier Kɛ thok ji̱käny dɔaar cɔalkɛ jɛ i̱ pa̱lier. mi la jɔnyɛ puɔ̱nydɛ, kä cuɛ wä ciɛŋ ni rɛy ŋɛthä. <br />
9Kä cu ciekdɛ jɛ jiök i̱, “Ji̱n ŋotdi ni thiɛkädu? Ɛŋu ci Kuoth kueth ɔ bi cu li̱w!” 10Kä cuɛ ciekdɛ loc i̱, “Ji̱n ruaci nikɛ ruac ciek mi dɔ̱a̱r. A banɛ ku nhɔk ni gɔy kä Kuoth Nhial kärɔ̱, kä /canɛ jiäk bi nhɔk?” Kɛ kui̱ kä ti̱ti̱ diaal /ken I-yob duer la̱t kɛ tin latdɛ. <br />
Cuɔ̱p mäthni I-yob da̱ŋ diɔ̱k <br />
11Kä mëë ci mäthni I-yob da̱ŋ diɔ̱k jiäk diaal tëë ci tuɔɔk kä jɛ liŋ, cu kɛ ben gua̱thnikiɛn tin cieŋkɛ thi̱n, Ɛ-li-padh raan Te-man kɛ Bil-dad raan Cuwa kɛ Dho-par raan Naamaa. Cu kɛn ɛ mat ɛn ɣöö bikɛ ben kä I-yob ba ben luäk kɛ pa̱r kä ba ben bum. 12Kä mëë cikɛ jɛ nɛn a na̱n, /ken kɛ jɛ ŋic. Kä cukɛ wiee kɛ jɔw mi di̱i̱t. Kä cukɛ bieyni kiɛn rɛ̈t, kä cukɛ ŋɛ̈th kiɛth nhial wuɔ̱thnikiɛn. 13Kä cukɛ nyuur piny kɛɛl kɛ jɛ kɛ ni̱n bärɔw. Kä cuɛ thil ram mi cu ruac kɛ jɛ, kɛ ɣöö cikɛ cuɔ̱cdɛ nɛn di̱tdɛ ɛlɔ̱ŋ. <br />
<br />
<h3><a href="job chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
</body>
</html>
