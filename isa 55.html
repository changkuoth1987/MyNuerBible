<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
55 <br />
Cɔl teekä mi gɔaa <br />
1Cu Kuoth Nhial wee i̱, <br />
“Yɛn nɛy diaal tin näk rɛwkɛ <br />
bia guäth pi̱i̱ni, <br />
kä yɛn nɛy tin thil yio̱w, <br />
bia kökɛ kä mi̱ethɛ! <br />
Bia kɔakɛ kɔaŋ kɛnɛ cak, <br />
bia kɔakɛ kɛ a thil yio̱w. <br />
2Ɛŋu thuuki yio̱w ɔ kɛ mi <br />
/ci mɔ a mi̱eth ɔ, <br />
kä ɛŋu lätdi ni la̱t mi <br />
/ci ro̱ŋ lɔɔcdu mɔ? <br />
Liŋ ɣä agɔaa, kä cam ni <br />
min gɔaa ni jɛn, <br />
kä bi lɔcdu nhɔk ni <br />
mi̱eth in cuay. <br />
3Päli ji̱thdu piny, kä bër kä ɣä, <br />
liŋ ɣä, dɔ̱ŋ bi ti̱eydu tëk, <br />
kä ɣän bä mat ruac mi <br />
thil pek la̱t kɛ ji̱, <br />
kɛnɛ nhökdä min do̱raar <br />
mëë cä la̱r Dee-bid. <br />
4Nɛnɛ, cä jɛ jak kä neen nath, <br />
cä jak kä rueec <br />
kä bo̱o̱th dööri. <br />
5Kɛ thuɔ̱k bi döör ti kui̱ci cɔl, <br />
kä bi döör ti kueckɛ <br />
ji̱ ri̱i̱ŋ kä ji̱, <br />
kɛ ɣöö ci Kuoth Nhial ni Kuothdu, <br />
Kuoth I-thɛ-rɛl, <br />
ji̱ moc kɛ luth kɛnɛ liak. <br />
6“Go̱rɛ Kuoth Nhial bia jɛ jek, <br />
cɔalɛ jɛ jɛn a thiäkä, <br />
7kä ɛ la̱a̱t jiäkni pa̱lkɛ dupkiɛn, <br />
kä ɛ nɛy tin thil cuŋ <br />
pa̱lkɛ cärkiɛn, <br />
akɛ loc kä Kuoth Nhial, <br />
dɔ̱ŋ bɛ tekɛ kɔ̱a̱c <br />
lɔaac kɛ kɛ, <br />
akɛ bä kä Kuothdan, <br />
kɛ ɣöö tëë kɛ pälikä <br />
mi di̱i̱t. <br />
8Cu Kuoth Nhial ruac ɛn ɣöö, <br />
/ci cärkä ce̱tkɛ cärkun, <br />
kä /ci dupkä ce̱tkɛ dupkun. <br />
9Kä ce̱tnikɛ mɔ te ni pua̱a̱r <br />
nhial ɔ kä piny, <br />
ɛ jɛn nɔ̱a̱n in nɔ̱a̱n kɛ dupkä <br />
kä dupkun, <br />
kä ɛ jɛn nɔ̱a̱n in nɔ̱a̱n <br />
kɛ cärkä kä cärkun. <br />
10“Ce̱tnikɛ min la nhiaal kɛnɛ <br />
thäc a bëë piny nhial, <br />
tin /ci dëë loc jɔk <br />
a /ka̱n piny luäny, <br />
tin la bɛl a jak kä ciɛk, <br />
tin la muɔckɛ naath <br />
kuay pi̱thä, <br />
kä muɔckɛ naath mi̱eth, <br />
11ɛ jɛn ta̱a̱ in bi tekɛ <br />
ruac in bä lat, <br />
/cɛ bi luny kä ɣä baaŋ, <br />
duundɛ ɣöö bɛ min göörä la̱t, <br />
kä bɛ min ja̱kä jɛ kɛ jɛ la̱t. <br />
12“Bi yɛn jiɛɛn kä Bɛ̈-bi-lɔn <br />
kɛ tɛ̈th lɔaac, <br />
ba yɛ böth raar rɛy wec <br />
kɛ mal, <br />
bi pääm diit kɛt nhiamdu, <br />
kä bi jiɛn diaal tetkiɛn <br />
pat kɛ tɛ̈th lɔaac. <br />
13Kɛ gua̱a̱th buɔ̱t buɔ̱ɔ̱tni bi do̱ny <br />
ni jiɛn gaakni thi̱n, <br />
kä kɛ gua̱a̱th jiɛn kuiyni <br />
bi do̱ny ni jiɛn <br />
ti puɔth thi̱n, <br />
ɛn nɔmɔ ba jɛ la tiɛmkɛ <br />
Kuoth Nhial, <br />
bɛ la nyuuth mi te thi̱n <br />
amäni cäŋ kɛl.” <br />
<h3><a href="isa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
