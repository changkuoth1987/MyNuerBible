<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<p>13 <br />
  Nööŋ thandukä matdä ruac Kuɔth jɔk kä Kir-yath-ya-rim <br />
  (2 Tham 6:1-11) <br />
  1Kä cu Dee-bid ruac kɛ bööth diaal, bööth bathdɔɔri kɛnɛ bööth kuri, cuɛ ruac kɛ ramɔ kɛ̈l kɛ̈ɛ̈li. 2Kä cuɛ duɔl I-thɛ-rɛl kɛɛliw jiök i̱, “Mi nhɔk yɛnɛ kä ɛ ruac Kuɔth Nhial min la Kuothdan, ja̱knɛ ruac kä raar kä gaatmani kɔn tin cieŋ rɛy rööl I-thɛ-rɛl kɛɛliw, kɛnɛ bööth palä kɛ ji̱ Lii-bay tin te kɛɛl kɛ kɛ rɛy wi̱i̱nikiɛn kɛnɛ wi̱i̱ la̱k ɣɔ̱ɔ̱k, kɛ ɣöö bikɛ rɔ ma̱t kɔn. 3Inɔ banɛ thanduk matdä ruac Kuɔth wä luɔ̱c jɔk. Kɛ ɣöö /ken kɔnɛ tit mëë Thɔɔl ɛ kuäär.” 4Kä cu duɔl kɛɛliw ɛ nhɔk i̱ ba la̱t inɔ, kɛ ɣöö lotdɛ rɔ waaŋ nɛɛni diaal. <br />
  5Kä cu Dee-bid ji̱ I-thɛ-rɛl diaal dol, a känɛ jɛ ni këth rööl I-jëp kui̱c cuëëc a wä nikä Lɛbo-ɣä-mat kui̱c caam, kɛ ɣöö ba thanduk matdä ruac Kuɔth wä nööŋ kä Kir-yath-ya-rim. 6Kä cu Dee-bid kɛnɛ ji̱ I-thɛ-rɛl diaal wä kä Bääla min wä kä Kir-yath-ya-rim rɛy cieŋ Juda, kɛ ɣöö ba thanduk matdä ruac Kuɔth wä nööŋ, min cɔalkɛ kɛ ciöt Kuɔth Nhial, min te kɔm kuäärädɛ wi̱i̱ pua̱nyni tin cäät kɛ pua̱ny jaakni. 7Kä cukɛ thanduk matdä ruac Kuɔth ka̱n dhɔr Ä-bi-na-dab min te wi̱i̱ pa̱a̱m, kä cua la̱th rɛy thurbiɛɛl mi pay la̱t, kä cu Udha kɛnɛ Äyo thurbil gɛr. 8Kä cu Dee-bid kɛnɛ ji̱ I-thɛ-rɛl diaal ŋar nhiam Kuɔth Nhial kɛ buɔ̱mdiɛn kɛɛliw, pua̱tkɛ thuɔmni, kä kuɔthkɛ kaaŋni, kä tiɛŋkɛ lööth. <br />
  9Kä min cikɛ cop do̱o̱r kɔa̱m Ki-don, cu Udha tetdɛ la̱th käpɛ thanduk matdä ruac Kuɔth, kɛ ɣöö ci thääk cuuc. 10Kä cu kɛ̈c Kuɔth Nhial ben kä Udha, kä cuɛ jɛ näk kɛ ɣöö cɛ tetdɛ la̱th kä thanduk matdä. Kä cuɛ li̱w ɛn wi̱ni nhiam Kuɔth. 11Kä cu Dee-bid gaak kɛ ɣöö ci kɛ̈c Kuɔth Nhial ben kä Udha. Kä cua gua̱a̱th ɛmɔ cɔli Pɛ-rɛdh-udha#13:11 Pɛ-rɛdh-udha kuɛnɛ kä 2 Tham 6:8. amäni walɛ. <br />
12Kä cu Dee-bid dual kɛ Kuoth ɛn cäŋ ɛmɔ. Kä cuɛ wee i̱, “Kä bä thanduk matdä ruac Kuɔth ku lɛ naŋ kɛɛl kɛ ɣä i̱di täämɛ?” 13Kä /ken Dee-bid thanduk matdä ruac Kuɔth naŋ kɛɛl kɛ jɛ däärwec Dee-bid, duundɛ ɣöö cuɛ jɛ naŋ gekä dhɔr O-bed-ɛ-dom raan Gɛ̈th. 14Kä cu thanduk matdä ruac Kuɔth te dhɔr O-bed-ɛ-dom kɛ päth diɔ̱k. Kä cu Kuoth dhɔr O-bed-ɛ-dom poth amäni nyinkɛ diaal tin tekɛ jɛ. </p>
<h3><a href="1ch chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<p><br />
</p>
</body>
</html>
