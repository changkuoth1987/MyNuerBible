<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<p>15 <br />
  No̱o̱ŋ thandukä matdä ruac Kuɔth kä Jɛ-ru-tha-lɛm <br />
  (1 Kuɛ̈n 15:25—16:3 wee kɛɛl kɛ 2 Tham 6:12-23) <br />
  1Ɛ jɛn cu Dee-bid rɔ lät kä duel därwec Dee-bid. Kä cuɛ kɛmɛ yiath piny kɛ kui̱ thandukä matdä ruac Kuɔth. 2Kä cu Dee-bid wee i̱, “Thilɛ raan ɛ ni raan Lii-bay ɛnɔ bi thanduk matdä ruac Kuɔth kapɔ, kɛ ɣöö ci Kuoth Nhial kɛ mɛk kɛ ɣöö ba thanduk matda ruacdɛ kap kä bikɛ jɛ lät ikä amäni cäŋ kɛl.” 3Kä cuɛ ji̱ I-thɛ-rɛl diaal dol kä Jɛ-ru-tha-lɛm, kɛ ɣöö ba thanduk matdä ruac Kuɔth nööŋ gua̱thdɛ min cɛ la̱t. 4Kä cuɛ gaat Ä-ron kɛnɛ ji̱ Lii-bay dol kɛɛl. <br />
  5Kä gaat Kɛ-ɣath. <br />
  Cua bo̱o̱th ni U-ri-el kɛnɛ ji̱ <br />
  maarädɛ ti kuɔ̱r wi̱cdɛ jiɛn da̱ŋ rɛw. <br />
  6Kä gaat Mɛ-ra-ri. <br />
  Cua bo̱o̱th ni Ä-tha-yaa kɛnɛ ji̱ <br />
  maarädɛ ti kur rɛw wi̱cdɛ jiɛn da̱ŋ rɛw. <br />
  7Kä gaat Ger-com. <br />
  Cua bo̱o̱th ni Yo-el kɛnɛ ji̱ <br />
  maarädɛ ti kuɔ̱r wi̱cdɛ jiɛn da̱ŋ diɔ̱k. <br />
  8Kä gaat Ɛli-dha-pan. <br />
  Cua bo̱o̱th ni Cɛ-mɛ̈-yaa kɛnɛ ji̱ <br />
  maarädɛ ti kur rɛw. <br />
  9Kä gaat Ɣɛb-ron. <br />
  Cua bo̱o̱th ni Ɛ-li-el kɛnɛ ji̱ <br />
  maarädɛ ti jiɛɛn bädäk. <br />
  10Kä gaat U-dhi-el. <br />
  Cua bo̱o̱th ni A-mi-na-dab kɛnɛ ji̱ <br />
  maarädɛ ti kuɔ̱r kɛl wi̱cdɛ nɛy <br />
  da̱ŋ wäl rɛw. <br />
  11Ɛ jɛn cu Dee-bid bööth palä ni Dha-dok kɛnɛ Ɛb-ya-thar kɛ ji̱ Lii-bay ni U-ri-el kɛnɛ Ä-tha-yaa kɛ Yo-el kɛnɛ Cɛ-mɛ̈-yaa kɛ Ɛ-li-el kɛnɛ A-mi-na-dab cɔl. 12Kä cuɛ kɛ jiök i̱, “Kɛ yɛn bööth thuk duëli ji̱ Lii-bay. Lɛ̈yɛ rɔ̱ kɛ gaatmanikun, kɛ ɣöö bia thanduk matdä ruac Kuɔth Nhial min la Kuoth I-thɛ-rɛl wä nööŋ guäth ɛ ca la̱t kɛ kui̱dɛ mi. 13Kɛ ɣöö /ken yɛnɛ wä nööŋ ɛ yɛn kɛ nhiam yɛn ji̱ Lii-bay, ɛ jɛn ci Kuoth Nhial min la Kuothdan gaak kɛ kɔnɔ.” 14Inɔ cu bööth palä kɛ ji̱ Lii-bay rɔ lɛy, kɛ ɣöö ba thanduk matdä ruac Kuɔth Nhial Kuoth I-thɛ-rɛl wä nööŋ. 15Kä cu ji̱ Lii-bay thanduk matdä ruac Kuɔth kap kɛ jiɛɛn kɛ wuɔ̱ɔ̱kiɛn. Ce̱tnikɛ ruac Kuɔth Nhial mëë ci Muthɛ jɛ lar. <br />
  16Kä cu Muthɛ bööth ji̱ Lii-bay lɛni jiök kɛ ɣöö ba naath ti bia̱ këët din kuany kä gaatmani, ti bi diit puɔ̱nydä kɛt kɛ thuɔmni. 17Kä cu ji̱ Lii-bay Ɣe-man gat Yo-el kɛnɛ A-thap gat Bɛ-rɛk-yaa kä gaat Mɛ-ra-ri kɛ E-than gat Ku-ca-yaa kuany. 18Kä cu lua̱a̱kiɛn a Dhɛ-kar-yaa kɛnɛ Ya-dhel kɛ Cɛ-mi-ra-moth kɛnɛ Yɛ-ɣi-el kɛ Uni kɛnɛ Ɛli-ab kɛ Bɛ-na-yaa kɛnɛ Mä-the-yaa kɛ Mɛ̈-tith-yaa kɛnɛ Ɛ-li-pɛ-le-ɣu kɛ Mik-ne-yaa kɛ gääŋ thuɔk rɛ̈ɛ̈k ni O-bed-ɛ-dom kɛnɛ Yi-el. 19Kä cu këët din a Ɣe-man kɛnɛ A-thap kɛ E-than, pua̱a̱t thuɔmni yieethä min yian. 20Kä cu Dhɛ-kar-yaa Ä-dhi-el kɛ Cɛ-mi-ra-moth kɛnɛ Yɛ-ɣi-el kɛ Uni kɛnɛ Ɛli-ab kɛ Mä-the-yaa kɛnɛ Bɛ-na-yaa la pua̱a̱t bä. 21Kä cu Mɛ̈-tith-yaa kɛnɛ Ɛ-li-pɛ-le-ɣu kɛ Mik-ne-yaa kɛnɛ O-bed-ɛ-dom kɛ Yi-el kɛ Ä-dhɛ̈dh-yaa a pua̱a̱t thuɔmni bä. 22Kä cua Kɛ-nan-yaa kuany ala bo̱o̱th ji̱ Lii-bay tin pua̱tkɛ thuɔmni, kɛ ɣöö ŋäcɛ puɔ̱t thuɔm agɔaa. 23Kä cu Bɛ-rɛk-yaa kɛnɛ Ɛl-ka-na a ga̱a̱ŋ thuɔk duëël thandukä matdä ruac. 24Kä cu Cɛ-bɛ̈n-yaa kɛnɛ Yo-ca-pat kɛ Nɛ-tan-el kɛnɛ Ä-ma-thay kɛ Dhɛ-kar-yaa kɛnɛ Bɛ-na-yaa kɛ Ɛ-li-dhɛr bo̱o̱th palä a kuɔ̱ɔ̱th kaaŋä nhiam thandukä matdä ruac Kuɔth. Kä O-bed-ɛ-dom kɛnɛ Yɛ-ɣi-yaa a ga̱a̱ŋ thuɔk duëël thandukä matdä ruac bä. <br />
  Naŋ thandukä matdä ruac kä Jɛ-ru-tha-lɛm <br />
  (2 Tham 6:12-22) <br />
  25Ɛ jɛn cu Dee-bid kɛnɛ bööth I-thɛ-rɛl kɛ bööth bathdɔɔri wä wa thanduk matdä ruac Kuɔth Nhial nööŋ dhɔr O-bed-ɛ-dom kɛ tɛ̈th lɔaac mi di̱i̱t. 26Kä kɛ ɣöö ci Kuoth ji̱ Lii-bay tëë kapkɛ thanduk matdä ruac Kuɔth Nhial luäk, cukɛ thääk bärɔw kɛnɛ rueeth rɔɔmni da̱ŋ bärɔw thöp ala muc. 27Kä cu Dee-bid kɛnɛ ji̱ Lii-bay tin kapkɛ thanduk matdä ruac tekɛ bieyni ti gɔw, kä cu ji̱ Lii-bay tin këët din kɛ Kɛ-nan-yaa bo̱o̱th pua̱a̱t thuɔmni këët din cu Dee-bid bieyni kath la̱th. 28Inɔ cu ji̱ I-thɛ-rɛl diaal thanduk matdä ruac Kuɔth Nhial nööŋ kɛ diit kɛnɛ buɔ̱l kɛ kaaŋ kɛ ŋar mi di̱i̱t. <br />
29Kä min ci thanduk matdä ruac Kuɔth Nhial cop däärwec Dee-bid, cu nya Thɔɔl ni Mi-kal guic kɛ wernyin, cuɛ kuäär ni Dee-bid nɛn duthɛ kä tɛth lɔcdɛ. Kä cuɛ jɛ lat jɔ̱ɔ̱r kɛ rɛy lɔaacdɛ. </p>
<h3><a href="1ch chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<p><br />
</p>
</body>
</html>
