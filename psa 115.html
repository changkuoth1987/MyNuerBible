<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
115 <br />
Dääk Kuɔth kɛnɛ jɔɔk <br />
1/Ciɛ kui̱da lö Kuoth Nhial, <br />
/ciɛ kui̱da, <br />
duundɛ ɣöö ɛ ciötdu ɛ nin <br />
ba ka̱m guëth, <br />
kɛ kui̱ nho̱kädu mi thil pek <br />
kɛnɛ gɔɔydu. <br />
2Kä ɛŋu mɔ jio̱k döör kɔ mɔ i̱, <br />
“Kuothdiɛn a nikä?” <br />
3Kä jɛn Kuothda tëë nhial, <br />
kä jɛn lätdɛ ni tin diaal <br />
tin nhɔkɛ. <br />
4Kä kuthkiɛn ɛ ciɛk in bo̱r <br />
kɛnɛ da̱a̱p, <br />
tin la lät tetni ran. <br />
5Tekɛ kɛ thuk, kä /ci kɛ ruac, <br />
kä tekɛ kɛ nyin kä <br />
/cikɛ nën. <br />
6Tekɛ kɛ ji̱th, kä /cikɛ li̱ŋ, <br />
kä tekɛ kɛ wum, <br />
kä /cikɛ ŋuäc. <br />
7Tekɛ kɛ te̱t kä /cikɛ ŋɔak käp, <br />
tekɛ kɛ ciök kä /cikɛ jäl, <br />
kä thilɛ jɔw rölikiɛn. <br />
8Kä nɛy tin la̱tkɛ <br />
kɛ päärkɛn kɛ kɛ, <br />
amäni nɛy tin ŋa̱thkɛ kɛ. <br />
9Yɛn ji̱ I-thɛ-rɛl ŋa̱thɛ <br />
ni Kuoth Nhial! <br />
Jɛn ɛ luääkdu kä ɛ ko̱tdu. <br />
10Kä yɛn ji̱ thuɔk duëël Ä-ron <br />
ŋa̱thɛ ni Kuoth Nhial! <br />
Jɛn ɛ luääkdu kä ɛ ko̱tdu. <br />
11Kä yɛn nɛy tin luɔ̱thkɛ Kuoth <br />
Nhial ŋa̱thɛ ni Kuoth Nhial! <br />
Jɛn ɛ luääkdu kä ɛ ko̱tdu. <br />
12Kä Kuoth Nhial caarɛ <br />
kɔn kä bɛ kɔn poth, <br />
kä jɛn bɛ dhɔr <br />
I-thɛ-rɛl poth, <br />
kä bɛ dhɔr Ä-ron poth, <br />
13ba nɛy tin luɔ̱thkɛ jɛ poth, <br />
nɛy tin luɔ̱thkɛ kɛnɛ <br />
nɛy tin luth. <br />
14Kä ci Kuoth Nhial yɛ mal rep, <br />
yɛn amäni gaatkun. <br />
15Ci Kuoth Nhial yɛ mal poth, <br />
ɛn ram in cak <br />
nhial kɛnɛ piny. <br />
16Kä pua̱a̱r ɛ duŋ Kuɔth Nhial, <br />
duundɛ ɣöö cɛ piny ka̱m raan. <br />
17Kä /ci nɛy ti ci li̱w <br />
Kuoth Nhial dëë liak, <br />
kɛn nɛy tin te bitdä jɔɔkni. <br />
18Duundɛ ɣöö kɔn bakɔ <br />
Kuoth Nhial liak, <br />
ɛn täämɛ ɛ wä mäni cäŋ kɛl. <br />
Liak Kuoth Nhial! <br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
