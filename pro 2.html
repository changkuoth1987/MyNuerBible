<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
2 <br />
Ŋäc ŋɔaani luäk ɛ ji̱ <br />
1Gatdä mi liŋi ruacdä <br />
kä tiitdi luekdä, <br />
2kä liŋ pɛl agɔaa, <br />
kä läthi ca̱ru kä ŋäc ŋɔaani, <br />
3kɛ ɣöö mi wi̱i̱ ca̱r lɔaac wä go̱r, <br />
kä biɛ go̱r i̱ biɛ ŋa̱c. <br />
4Biɛ go̱r a bɛc ce̱tkɛ <br />
ciɛk in bo̱r, <br />
kɛnɛ go̱r kä mi gɔaa <br />
mi ci bath. <br />
5Ɛ jɛn bi luth Kuɔth Nhial <br />
cu ŋa̱c, <br />
kä bi ŋäc Kuɔth cu jek bä. <br />
6Kɛ ɣöö Kuoth Nhial ŋunɛ <br />
ŋäc ŋɔaani, <br />
kä bä ŋäc ŋɔaani kä jɛ <br />
kɛnɛ tiit. <br />
7Kä cɛ luäk tɛ̱̈ɛ̱̈ kɛ kui̱ <br />
gua̱n cuŋni, <br />
kä ɛ ko̱t nɛɛni tin thil bɛ̈ɛ̈l. <br />
8Yiënɛ duɔ̱ɔ̱p cuŋni, <br />
kä gaŋɛ duɔ̱ɔ̱p nɛɛni <br />
tin ŋa̱thkɛ jɛ. <br />
9Kɛ kɔrɛ bi thuɔ̱k kɛnɛ cuɔ̱ɔ̱ŋ <br />
kɛ ciaŋ päärä kɛ dup <br />
tin gɔw cu ŋa̱c. <br />
10Kä bi ŋäc ŋɔaani cu ben <br />
lɔɔcdu, <br />
bɛ cua̱ mi gɔaa kɛ tieeydu. <br />
11Bi luth kɛnɛ ŋäc ŋɔaanidu <br />
kɛ jɛ ji̱ gaŋ. <br />
12Bɛ ji̱ ka̱m raar dup in jiääk <br />
kɛnɛ ruac nɛɛni tin <br />
ji̱ däkä. <br />
13Kä nɛy tin wä duɔ̱ɔ̱p <br />
cuŋni wä päl <br />
a ba wä jäl ni dup <br />
ti ca̱a̱r, <br />
14kä ba nhɔk ni lätni dui̱rä, <br />
kä tɛth lo̱ckiɛn kɛ <br />
ruaacni ji̱ däkä. <br />
15Kɛ nɛy ti dupkiɛn gɔ̱a̱ŋ gɔa̱a̱ŋ, <br />
gɔ̱a̱lkɛ dupkiɛn ɛ naath. <br />
16Bi cu kään kä ciek in <br />
go̱o̱r naath, <br />
kɛnɛ ruacdɛ min gɔaa in <br />
pɛɛlɛ nikɛ. <br />
17Jɛn cɛ cɔwdɛ ba̱ny piny, <br />
kä cɛ guk Kuɔthdɛ pa̱l ruëëc. <br />
18Kɛ ɣöö dhɔrɛ te ni lia̱a̱ thi̱n, <br />
kä duɔ̱ɔ̱pdɛ ɛ yiëë li̱eth. <br />
19Kä ram ci wä kä jɛ <br />
/cɛ luny jɔk, <br />
kä /cɛ duɔ̱ɔ̱p teekä <br />
nyɔk kɛ jek. <br />
20Ji̱n jäl ni duɔ̱ɔ̱p mi gɔaa, <br />
kä tit ni dup cuŋni. <br />
21Kɛ ɣöö bi cieŋ ni ji̱ <br />
cuŋni wi̱i̱ muɔ̱ɔ̱n, <br />
kä bi duɔth ni nɛy ti <br />
thil bɛ̈ɛ̈l thi̱n. <br />
22Duundɛ ɣöö ba ji̱ dueeri woc wi̱i̱ muɔ̱ɔ̱n, <br />
kä nɛy tin thil ŋa̱th <br />
bikɛ thil thar. <br />
<br />
<h3><a href="pro chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
</body>
</html>
