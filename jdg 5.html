<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<p>5 <br />
  Dit Dɛ-bo-ra kɛnɛ Ba-rak <br />
  1Nɛmɛ ɛ dit ëë cua kɛt ɛ Dɛ-bo-ra kɛnɛ Ba-rak gat Ä-bi-no-am ɛn cäŋ ëë. <br />
  2“Liakɛ Kuoth Nhial kɛ ɣöö <br />
  ci bööth I-thɛ-rɛl <br />
  rɔ rialikä kɛ ko̱r, <br />
  kä ci naath kɛ guɔ̱ɔ̱r! <br />
  3“Liɛŋɛ jɛ lö kua̱r. <br />
  Tiɛtdɛ jɛ lö ruëëc. <br />
  Ɣän bä puany ni Kuoth Nhial, <br />
  ɣän bä Kuoth I-thɛ-rɛl, <br />
  pua̱t ni thom. <br />
  4“Kä kɛ bendu Kuoth Nhial <br />
  rööl päämni Ɛ-dɔm, <br />
  nikɛ jiɛɛndu ni ro̱o̱l Ɛ-dɔm. <br />
  Cuɛ piny lath, <br />
  cu nhiaal dɛ̈m nhial. <br />
  Ɛ puc cu pua̱a̱r dɛ̈m kɛ nhiaal. <br />
  5Kä cuɛ pääm lath nhiam <br />
  Kuɔth Nhial, <br />
  ɛn wi̱ni kä Thi-nay nhiam <br />
  Kuɔth Nhial, <br />
  Kuoth I-thɛ-rɛl. <br />
  6“Kɛ ni̱n Cam-gar gat Ä-naath, <br />
  kɛnɛ ni̱n Ya-el, cu naath <br />
  dual kɛ ja̱l duɔ̱pni <br />
  cu ja̱a̱l ja̱l nikɛ gëëk duɔ̱pni. <br />
  7Cu tëk jiääk rɛy cieeŋni <br />
  a bɛ jiääk, <br />
  amäni mëë ci rɔ jiɛc, <br />
  ji̱n Dɛ-bo-ra. <br />
  Curi rɔ jiɛc ala man <br />
  ji̱ I-thɛ-rɛl. <br />
  8Mɔ cikɛ rɔ moc kuth <br />
  ti pay jëk ɔ, <br />
  la wec ɛ tekɛ ko̱r. <br />
  Cia mut kiɛ ko̱t me̱t nɛn <br />
  rɛy ji̱ I-thɛ-rɛl, <br />
  ti bathdɔɔri ti jiɛn ŋuaan? <br />
  9Liakɛ Kuoth Nhial, <br />
  kɛ ɣöö tɛth lɔcdä kɛ <br />
  ruëëc I-thɛ-rɛl <br />
  kɛnɛ nɛy tin cikɛ guɔ̱ɔ̱r. <br />
  10“Puanyɛ jɛ, yɛn tin kɔat <br />
  kɛ muɔ̱li ti bo̱o̱r, <br />
  yɛn, tin nyuur kɛ ti gɔw, <br />
  kɛ yɛn tin jäl duɔ̱pni. <br />
  11Liɛŋɛ jɔw nɛɛni tin ca rɔ̱ ma̱a̱t <br />
  wuɔ̱thni puɔ̱li, <br />
  lat kɛn ni cuŋ Kuɔth Nhial, <br />
  cuŋ bööthnikɛ kä I-thɛ-rɛl. <br />
  “Kä cu nɛɛ Kuɔth Nhial ben <br />
  guäth luɔ̱k. <br />
  12“Jiɛc rɔ, jiɛc rɔ Dɛ-bo-ra! <br />
  Jiɛc rɔ jiɛc rɔ, <br />
  kä bër kit dit! <br />
  Kä jiɛc rɔ Ba-rak, <br />
  bër naŋ pɛ̈ɛ̈cku, <br />
  lö gat Ä-bi-no-am. <br />
  13Kä cu böth nath wä ko̱o̱r#5:13 Ɛn ciök ɛmɛ kɛ thok Ɣi-bɛ-ru /ca luɔtdɛ ŋäc.. <br />
  Cu Kuoth Nhial wä ko̱o̱r kɛɛl <br />
  kɛ rɛm I-thɛ-rɛl. <br />
  14Bäkɛ kä Ɛ-pa-rim kɛn nɛy tëë <br />
  ciaŋkɛ mun ji̱ Ä-ma-lek, <br />
  kä cu Ben-ya-min jɛ guɔ̱ɔ̱r <br />
  kɛ rɛmdɛ, <br />
  kä cu ruëëc ben kä Ma-kir <br />
  kä Dhɛ-bu-lun cu bööth <br />
  ben thi̱n. <br />
  15Kä cu kua̱r Yi-tha-kar te kɛɛl <br />
  kɛ Dɛ-bo-ra, <br />
  kä cu Yi-tha-kar te kɛɛl <br />
  kɛ Ba-rak. <br />
  Kä cukɛ wä kɔɔr rɛy lo̱o̱lä. <br />
  Kä duundɛ ɣöö cu kar Rɛ-u-ben <br />
  ga̱a̱r kɛ wä ko̱o̱r. <br />
  16Ɛŋu cia duɔth gɛ̈wni mɔ <br />
  a liɛŋɛ ni ruaacni yiëëni <br />
  deet ɔ? <br />
  Ɛ thuɔ̱k ci kar Rɛ-u-ben <br />
  ga̱a̱r kɛ wä ko̱o̱r. <br />
  17Ciɛŋ Gil-yad ni kui̱ <br />
  yiëër Jɔr-dɛn. <br />
  Kä Daan, ɛŋu cuɛ ciɛŋ ni <br />
  gua̱th känä mɔ? <br />
  Kä A-cɛr cɛ ŋot ciɛŋɛ <br />
  ni thok baar, <br />
  cɛ cu ciɛŋ ni bap yiëër. <br />
  18Kä ji̱ Dhɛ-bu-lun <br />
  /kenkɛ dual kɛ lia̱a̱. <br />
  Kä ji̱ Nap-ta-li cikɛ wä ko̱o̱r, <br />
  a thil dual. <br />
  19“Ci kua̱r ben, kä cikɛ nyiëëny. <br />
  Kɛn kua̱r Kɛ-naan <br />
  cikɛ nyiëëny, <br />
  gaŋkɛ wi̱i̱ Ta-nak kɛnɛ <br />
  waŋ Mɛ-gi-do, <br />
  ɛni ɣöö cuɛ kulɛ thil pɛ̈ɛ̈c <br />
  ti cua naŋ ɛ kɛn. <br />
  20Kä cu Kuoth nhiaal jak kä dɛm, <br />
  nyieenyɛ kɛ Ci-cɛ-ra. <br />
  21Kä cua kɛ cu lɔk ɛ löny <br />
  tɔ̱ɔ̱rä Ki-con, <br />
  kuanɛ wä thi̱n kɛ buɔ̱m! <br />
  22“Kä cu thurbiɛɛli kööriɛn cuit, <br />
  kä cu jio̱o̱k tuɔ̱ruɔ̱k rɔ̱ <br />
  bar dɔɔr. <br />
  23“Kuëth akɛ Me-rodh, <br />
  laarɛ jääk Kuɔth Nhial, <br />
  kuëth akɛ ji̱ kɛ, <br />
  kɛ ɣöö /ka̱n Kuoth Nhial <br />
  ben luäk, <br />
  dëë Kuoth Nhial ben luäk <br />
  kɛ buɔ̱m. <br />
  24“Thilɛ män ti tekɛ puɔ̱th <br />
  ce̱tkɛ Ya-el, <br />
  ciek Ɣɛ-bɛr raan Kɛɛn, <br />
  min ca poth ni jɛ <br />
  kä män kɛmɛni. <br />
  25Min ca thiec ni pi̱ <br />
  kä cuɛ thöp ni cak, <br />
  kɛ tuɔ̱k nɛɛni tin gɔw <br />
  cuɛ moc cak ti ruɔ̱t. <br />
  26Jɛn min cu tetdɛ la̱th <br />
  lo̱o̱c kɛmɛkä, <br />
  kä te puɔ̱ɔ̱t tetdä cuëëcdɛ. <br />
  Kä cuɛ wi̱c Ci-cɛ-ra riac, <br />
  cuɛ jɛ näk kɛ puɔ̱t <br />
  löc raŋädɛ. <br />
  27Cɛ tɛɛth, a cɛ rɔ can, <br />
  kam ciöknikɛ tëë tɔ̱ɔ̱cä. <br />
  Ni kam ciöknikɛ cɛ tɛɛth, <br />
  a cɛ rɔ riny. <br />
  Ɛ winith cɛ tɛɛth thi̱n ɔ, <br />
  cɛ li̱w winɛ mi. <br />
  28“Kä kɛ wernyin cu man Ci-cɛ-ra <br />
  lët ruacɛ i̱, ‘Ɛŋu mi ci <br />
  thurbilɛ jääny <br />
  jɔ̱ɔ̱r i̱ nɛ mi? <br />
  Ɛŋu ci thurbiɛɛlikɛ ja̱l <br />
  a määth ɔ?’ <br />
  29Kä cua jɛ loc ɛ män ti ŋa̱ckɛ <br />
  ŋɔak ti mäthnikɛ, <br />
  kä cuɛ ŋot kɛ mi latdɛ jɛ, <br />
  30‘Ɛn duɔ̱ɔ̱r /ken kɛn kuak ti <br />
  pɛ̈ckɛ kä dëë da̱a̱k ku jëk? <br />
  Nyal kiɛ nyi̱er da̱ŋ rɛw <br />
  kä ramɔ, <br />
  kiɛ bi̱i̱ biɛɛli mi gɔaa <br />
  kɛ kui̱ Ci-cɛ-ra, <br />
  kiɛ bi̱i̱ mi ca dir, <br />
  bi̱i̱ biɛɛli mi ca dir <br />
  kä rɛɛw ti pɛ̈ɛ̈c kɛ kui̱ <br />
  ŋua̱kni nyieet?’ <br />
  31“Inɔ bi ji̱ tɛ̈ru diaal li̱w, <br />
  lö Kuoth Nhial! <br />
  Kä a mäthniku bum ce̱tnikɛ <br />
  cäŋ min lɛpɛ.” <br />
Kä cu mun tekɛ mal kɛ run ti jiɛn ŋuaan. </p>
<h3><a href="jdg chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<p><br />
  <br />
</p>
</body>
</html>
