<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<p>10 <br />
  Lär lär kɛ kui̱ jiäkni <br />
  1Ɣän göörä ɣöö bia jɛ ŋa̱c, dämaari, ɛn ɣöö te gua̱ndɔɔŋnikɔn diaal bo̱th ɛ pua̱a̱r, kä ci kɛn diaal rët kɛ bar, 2kä cua kɛn diaal lak ala ji̱ kɔaar Muthɛ piny puɔ̱rä kɛnɛ rɛy bar. 3Kä cu kɛn diaal mi̱eth yieekä kɛl cam. 4Kä cu kɛn diaal maath kɛ pi̱ yieekä mɔ kɛl ɔ. Cikɛ maath kä päm yieekä min cikɛ guɔ̱ɔ̱r, ɛn päm ɛmɔ ɛ jɛn Kritho. 5Kä cäŋ ɛ jɛn inɔ, cu Kuoth lɔcdɛ jiääk kɛ ri̱wdiɛn ti ŋuan, kä cuɛ ri̱ŋkiɛn riaw där dɔaar. <br />
  6Täämɛ cu ti̱ti̱ tuɔɔk kɛ ala luëëk kɛ kui̱dan, kɛ ɣöö /canɛ ciaŋ ti jiäk bi go̱r ce̱tkɛ kɛ. 7/Cuarɛ kuth baaŋ pal ce̱tkɛ mëë ci tha̱a̱ŋkiɛn ɛ la̱t, ce̱tkɛ min ca gɔ̱r i̱,#10:7 Ɣöth 32:6. “Ci naath nyuur, kɛ ɣöö bikɛ mi̱th kä bikɛ maath, kä cukɛ rɔ̱ jiɛc kɛ ɣöö bikɛ duth.” 8/Cuarnɛ duer lät kɛ leer ce̱tkɛ min ci tha̱a̱ŋkiɛn ɛ la̱t, kä cu nɛy ti bathdɔɔri ti jiɛn rɛw wi̱cdɛ diɔ̱k li̱w kɛ jɛn cäŋɔ kɛlɔ. 9Kä /cuarnɛ Kuäär ni Kuoth ɣɔ̱n, ce̱tkɛ mëë ci tha̱a̱ŋkiɛn ɛ la̱t, kä cua kɛ däk ɛ thɔ̱ɔ̱l. 10Kä /cuarnɛ go̱o̱ny, ce̱tkɛ mëë ci tha̱a̱ŋkiɛn ɛ la̱t kä cua kɛ däk ɛ Dääk. 11Cu ti̱ti̱ tuɔɔk kä kɛ ala luek, kä cua kɛ gɔ̱a̱r piny kɛ kui̱ ŋi̱i̱cädan, kɔn nɛy ti ci guut thiak kɛ ben. 12Kä mi caari jɛ ɛn ɣöö bumi, ku rɔ tit, kɛ ɣöö /ci bi tɛɛth. 13Thilɛ ɣɔ̱n mi ci ben kä yɛ, mi /ken tuɔɔk kä nɛy diaal. Kuoth ɛ gua̱n ŋäthä, kä /cɛ yɛ bi pa̱l ɣöö ba yɛ ɣɔam kɛ buɔ̱m mi leny buɔ̱mdun. Kä mi wa yɛ ɣɔam bɛ yɛ moc duɔ̱ɔ̱p känä, kɛ ɣöö bia jɛ luäŋ kɛ ruɔ̱t. <br />
  14Kɛ kui̱ ɛmɔ, dämaari, nɔ̱a̱nɛ rɔ̱ kä pal kuthni jiɛn. 15Ruacä ce̱tkɛ mi ruacä kɛ nɛy ti tekɛ ca̱r, yɛn pua̱nykun luɔ̱kɛ mɔ cä la̱r yɛ mɔ. 16Liɛɛr puthä min puɔthnɛ /ciɛ nyuaak kɛ riɛm Kritho? Kä juray in puɔ̱nynɛ /ciɛ nyuaak kɛ puɔ̱ny Kritho? 17Kɛ ɣöö te ni juray kɛl thi̱n, kɔn nɛy ti ŋuan ti̱ti̱ lapnɛ puɔ̱ny kɛl, kɛ ɣöö canɛ nyuak ni ɛn juray ɔ kɛlɔ. 18Carɛ ji̱ I-thɛ-rɛl, nɛy tin camkɛ muc tin thöpkɛ Kuoth /cikɛ a mät guäth mucä? 19Kä ɛŋu mi luɔtdä? Ɛ ɣöö ɛn mi̱eth in ca thöp kuth baaŋ tëëkɛ luɔt, kiɛ jɛn kuoth baaŋ puɔ̱nydɛ tee luɔt ɔ? 20Ëëy, ɣän luɔtdä ni ɣöö, min tho̱p nɛy ti kueckɛ Kuoth ɛ, thöpkɛ jɛ kuth ti jiäk, a /ci mɔ a Kuoth. Kä /cä jɛ go̱r ɛn ɣöö dërɛ rɔ̱ mat kɛ kuth ti jiäk. 21Yɛn /cia dee maath kɛ liɛɛr Kua̱r ni Yecu kä bia maath kɛ liɛɛr kuthni ti jiäk. Kä /cia dee mat guäth mi̱eth Kua̱r ni Yecu kɛnɛ gua̱a̱th mi̱eth kuthni ti jiäk. 22Kiɛ görnɛ ɣöö bi Kuäär ni Kuoth tekɛ tiɛɛl? Kä car nɛ jɛ bum ni kɔn kä jɛ? <br />
  Ŋäc ciɛŋä gɔɔyä <br />
  23Ŋɔaani diaal luɔtkɛ rɔ̱, kä /cikɛ ŋɔak diaal gɔw tɔ̱. Ŋɔaani diaal luɔtkɛ rɔ̱, kä /cikɛ ŋɔak diaal lua̱kɛ naath tɔ̱. 24A raan /ci go̱r ni mi gɔaa kɛ kui̱dɛ, a jɛ go̱o̱r ni mi gɔaa kɛ kui̱ nɛɛni kɔ̱kiɛn. 25Camɛ ri̱ŋɔ kɔakɛ guäth ko̱kä mɔ, a thil thiec kɛ kui̱ cärä lɔaac. 26Kɛ ɣöö#10:26 Diit 24:1. “piny ɛ duŋ Kua̱r ni Kuoth amäni ŋɔaani diaal tin te rɛydɛ.” 27Mi ca yɛ cɔl ɛ nɛy ti /ci Kuɔth ŋäth, kä nhɔakɛ wä, camɛ mɔ ca kuëŋ nhiamdun ɔ a thil thiec kɛ kui̱ cärä lɔaac. 28Kä mi ci raan yɛ jiök i̱, “Mɛmɛ ca thöp ala muc kɛ kui̱ kuɔth,” ɛnɔ /cuarɛ jɛ cam, kɛ kui̱ raam in ci jɛ kɛnɛ kui̱ cärä lɔaac. 29Ɣän luɔtdä ni ca̱r lɔaac raam ɛmɔ, a /ci mɔ a ca̱r lɔaacdun inɔ dɔ̱ŋ dee raan thiec i̱, “Kɛ kui̱ ŋukä bä ciaaŋdä päl kɛ kui̱ cärä lɔaac raam mi dɔ̱diɛn ɔ? 30Mi mi̱ethä kɛ tɛ̈th lɔaac, ɛŋu bä ɣä lat jɔ̱ɔ̱r ɔ kɛ kui̱ kä mi cä Kuoth la̱t tɛ̈th lɔaac kɛ jɛ?” <br />
31Kä ɛnɔ, mi mi̱th yɛn kiɛ mäth yɛn, kiɛ ɛn duɔ̱ɔ̱r ɔ bia la̱t ɔ, la̱tdɛ kɛn diaal kɛ kui̱ puɔnyä Kuɔth. 32/Cuarɛ ji̱ Juudh kiɛ ji̱ Gɛ-rith, kiɛ duel Kuɔth moc kɛ riɛk, 33ce̱tkɛ min cä jɛ ɣɔ̱n ɛn ɣöö bä lo̱c nɛɛni diaal jakä tɛth kä ti diaal tin la̱tdä, kä /cä go̱r ni mi gɔaa kɛ kui̱dä, ɛ mi gɔaa kɛ kui̱ nɛɛni ti ŋuan ɛn ɣöö dee kɛ kään. </p>
<h3><a href="1co chapter.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<p><br />
</p>
</body>
</html>
