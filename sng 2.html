<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
2 <br />
Ciek <br />
1Ɣän ca̱tdä nikɛ gaakni <br />
rɛy tɔ̱ɔ̱rä Ca-ron, <br />
kɛnɛ tual rɛy löli. <br />
Wut <br />
2Luumdä rɛy nyieet, <br />
ce̱tdɛ nikɛ tual rɛy kuiyni. <br />
Ciek <br />
3Kä luumdä rɛy ŋuɛ̈tni, <br />
ce̱tdɛ nikɛ jiath buɔ̱wä <br />
rɛy ruɔ̱ɔ̱p. <br />
Ɣän nhɔakä nyuur ti̱pkädɛ, <br />
kä com dɔwdɛ thokdä. <br />
4Kä cuɛ ɣä naŋ duëël mi̱ethdɛ, <br />
kä cuɛ ɣä kum kɛ nhök. <br />
5Kä cuɛ ɣä jak kä bum <br />
kɛ pat patni, <br />
kä cu puɔ̱nydä pɛl <br />
kɛ dɛy buɔ̱wä, <br />
kɛ ɣöö ci nhök puɔ̱nydä jak <br />
kä kɔ̱c. <br />
6Kä tet caamdɛ cä cak wi̱cdä, <br />
kä cɛ ɣä kuak kɛ <br />
tet cuëëcdɛ. <br />
7Kä yɛn män Jɛ-ru-tha-lɛm, <br />
yacɛ rɔ̱ ɣä kɛ kɛ̈w <br />
kɛnɛ tuut thi̱eel. <br />
/Cuarɛ nhök kap nhial <br />
a /ken gua̱a̱thdɛ ni ben! <br />
Wɛ̈ɛ̈ ruëël mi gɔaa <br />
Ciek <br />
8Ɛ jɔw luumädä, cä liŋ! <br />
Cɛ ben yuurɛ pääm, <br />
wurɛ wuɔ̱thni päämni, <br />
bëë kä ɣä. <br />
9Luumdä ce̱tdɛ nikɛ kɛ̈w <br />
kɛnɛ ruath thia̱ŋ. <br />
Jɛn ci cuɔ̱ŋ jɔk kala mɔ, <br />
guicɛ rɛc ɔ kɛ kam <br />
jiɛn wernyinä. <br />
10Kä cu luumdä ruac jio̱kɛ ɣä i̱, <br />
“Jiɛc rɔ luumdä min gɔaa, <br />
bër wanɛ. <br />
11Ci tɔ̱t thuɔ̱k, <br />
ci nhiaal rɔ ka̱p cuɔ̱ŋ. <br />
12Kä gaakni juaacni cikɛ jɔɔc. <br />
Ci ben ni gua̱a̱th tuarä, <br />
wiee kunööri rɛy dɔaar. <br />
13Ci jiath ŋɔa̱a̱p kuer, <br />
ci juaac ka̱a̱kni ɣa̱r <br />
a nööŋkɛ ŋuäny mi gɔaa. <br />
Jiɛc rɔ luumdä min gɔaa, <br />
bër wanɛ.” <br />
Wut <br />
14Ji̱n ce̱tdi nikɛ kunöör mi ci <br />
rɔ tɛ̱̈ɛ̱̈ kɔ̱kä pa̱a̱m, <br />
a nɛ̈ɛ̈nä nhiamdu min gɔaa, <br />
kä a liɛŋä jɔwdu, <br />
kɛ ɣöö ti̱i̱ kɛ jɔw mi gɔaa, <br />
kɛnɛ nhiam mi gɔaa ɛlɔ̱ŋ. <br />
15Käp rëli, rëli tin tiɛtni, <br />
tin la ya̱rkɛ ka̱a̱k wal <br />
kɛ kui̱ kɔaŋ. <br />
Kɛ ɣöö ka̱a̱k walkɔn kɛ kui̱ <br />
kɔaŋ kui̱r kɛn. <br />
Ciek <br />
16Luumdä ɛ duŋdä, <br />
3 kä ɛ ɣän duŋdɛ, <br />
la lääkɛ detkɛ rɛy tuaali. <br />
17Amäni mi ci ɣɔw baak, <br />
kä ci muth rɔ bar, <br />
bi luumdä ku loc jɔk kɛ pɛ̈th <br />
ce̱tkɛ kɛ̈w kɛnɛ ruath thi̱eel <br />
rɛy päämni. <br />
<br />
<h3><a href="sng chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
