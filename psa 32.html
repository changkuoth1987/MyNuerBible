<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
32 <br />
La̱t dueeri kɛnɛ pälikä <br />
(Dit Dee-bid) <br />
1Tɛ̈th lɔaac akɛ ram in <br />
ca dueerkɛ päl, <br />
ram in ca dueerkɛ kum. <br />
2Tɛ̈th lɔaac akɛ ram in <br />
/ken Kuoth Nhial dueerkɛ kuën jɛ, <br />
kɛnɛ ram in thil rɛydɛ kac. <br />
3Kä mɔ /ka̱n duerä lat ɔ, <br />
la bɛc puɔ̱nydä ɛlɔ̱ŋ, <br />
kä jiɛth lɔcdä <br />
kɛ cäŋ kɛɛliw. <br />
4Kɛ ɣöö la thiɛk tetku <br />
kä ɣä ɛlɔ̱ŋ kɛ wäär kɛnɛ cäŋ däär. <br />
cu buɔ̱mdä thuuk ce̱tnikɛ min <br />
la buut a thuk kɛ leth ma̱y. <br />
5Duundɛ ɣöö ɣän cä duerä la̱r ji̱, <br />
kä /ka̱n jiäkä tɛ̱̈ɛ̱̈, <br />
Ɣän cä wee i̱, “Cä dueerkä <br />
la̱t Kuoth Nhial,” <br />
kä curi duerä päl. <br />
6Kɛ kui̱c ɛmɔ, ɛ nɛy tin la <br />
nɛɛku palkɛ ji̱, <br />
kɛ gua̱a̱th in dëë jek ni ji̱, <br />
mi wä nyɔc mi di̱i̱t wä ben, <br />
/cɛ kɛ bi cop. <br />
7Kä ɛ ji̱n gua̱a̱th in <br />
bä rɔ tɛ̱̈ɛ̱̈ thi̱n, <br />
kä ci ɣä gaŋ kä riɛk, <br />
kä ci ɣä go̱l kɛ diit känä. <br />
8Kä cu Kuoth Nhial wee i̱, <br />
“Ɣän bä ji̱ ŋi̱eec kä bä ji̱ <br />
nyuɔ̱ɔ̱th kɛ duɔ̱ɔ̱p in bi wä kɛ ji̱, <br />
ɣän bä ji̱ luek kä bä ji̱ guic. <br />
9/Cu bi ce̱tkɛ jio̱k tuɔ̱ruɔ̱k <br />
kiɛ muul min thil mi ŋäcɛ <br />
min la jakɛ kä muɔ̱l kɛ <br />
yiën thuɔkdɛ, <br />
kiɛ /cɛ dëë met kɔ̱a̱c.” <br />
10Rik ti ŋuan kɛ nyin ji̱ nyuɔɔni, <br />
duundɛ ɣöö nhök Kuɔth Nhial <br />
in thil pek tëë kɛɛl kɛ <br />
nɛy tin ŋa̱thkɛ jɛ. <br />
11A lɔcdun tɛth kɛ Kuoth Nhial, <br />
yɛn nɛy tin ji̱ cuŋni, <br />
kä puanyɛ jɛ kɛ diit yɛn nɛy <br />
tin gɔw lo̱ckun! <br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
