<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
50 <br />
Muc tin go̱o̱r Kuoth kɛ <br />
(Dit A-thap) <br />
1Cu Kuoth in leny buɔ̱mdɛ ti <br />
diaal ni Kuoth Nhial ruac, <br />
cuɛ wi̱c muɔ̱ɔ̱n cɔl nikä käny <br />
ca̱ŋ ɛ wä nikä kony ca̱ŋ. <br />
2Kä Dha-yɔn, wec in gɔaa, <br />
cu buay Kuɔth ben ni thi̱n. <br />
3Ci Kuothda ben, kä /cɛ bi biɛt, <br />
te mac mi pɛt naath nhiamdɛ, <br />
kä te jiɔam mi leth gekädɛ. <br />
4Cuɛ pua̱a̱r kɛnɛ piny cɔl, <br />
kɛ ɣöö bɛ nɛɛkɛ ben luk. <br />
5Cuɛ wee i̱, “Bia ma̱tdɛ rɔ̱ ɣä <br />
yɛn nɛɛkä tin gɔw, <br />
tëë ca mat ruac lat kɛ ɣä <br />
kɛ tho̱p mucä!” <br />
6Ci pua̱a̱r cuŋkɛ lat, <br />
kɛ ɣöö Kuoth puɔ̱nydɛ <br />
ɛ luuk nath! <br />
7“Liɛŋɛ jɛ lö nɛɛkä, <br />
ɣän bä ruac, <br />
kä lö I-thɛ-rɛl bä la neen <br />
kɛ kui̱du. <br />
Ɛ ɣän Kuoth ni Kuothdu. <br />
8Kä /ci ɣän yɛ luek kɛ kui̱ <br />
mucnikun, <br />
muckun tin waŋkɛ tekɛ <br />
nhiamdä ni ciaŋ. <br />
9Ɣän /cä muc thääkni bi nhɔk <br />
dho̱rikun, <br />
kiɛ thääk deet böwni <br />
lueeknikun. <br />
10Kɛ ɣöö ley dɔaar diaal <br />
kɛ nyinkä, <br />
kɛnɛ ɣɔ̱k tin te wuɔ̱thni <br />
päämni ti bathdɔɔr. <br />
11Kä ŋa̱cä diit nhial diaal, <br />
kä tin diaal tin tëk <br />
kɛ nyinkä. <br />
12“Kä mi ci buɔth ɣä näk, <br />
/cä yɛ dëë thiec, <br />
kɛ ɣöö ɣɔw kɛnɛ tin diaal <br />
tin te thi̱n kɛ nyinkä. <br />
13Ɛ kua̱ ri̱ŋ thääkni a camä, <br />
kiɛ la maathä rim <br />
thääk deet? <br />
14Thöpɛ ni Kuoth muc <br />
tɛthkä lɔaac, <br />
kämni Kuoth in Dit ni Jɛn <br />
min ci yac. <br />
15Kä cɔl ni ɣä kɛ gua̱a̱th rikä, <br />
ɣän bä ji̱ luäk, <br />
kä bi ɣä cu liak.” <br />
16Duundɛ ɣöö kɛ kui̱ ji̱ nyuɔɔni <br />
cu Kuoth wee i̱, <br />
“Ɛ cuɔ̱ɔ̱ŋ ŋukä lat yɛnɛ <br />
ŋuɔ̱tkä mɔ, <br />
mɔ lat yɛn mat ruacdä mɔ? <br />
17Kä yɛn lo̱ki ŋi̱i̱cdä, <br />
ɛ yor yɛn ni rieetkä jɔkdu. <br />
18Mi cia wään nɛn, <br />
bi rɔ̱ cu ma̱t jɛ, <br />
kä bi cu te ni kɛɛl <br />
kɛ dho̱o̱m. <br />
19“La cua̱ lat ni mi jiääk, <br />
kä bi lɛpdu cu lat ni kac. <br />
20Kä la cua̱ latdi ni dämuɔɔr jɔ̱ɔ̱r, <br />
kä cäki gatmuɔɔri ikä. <br />
21Kɛn ti̱ti̱ cikɛ la̱t kä biɛtdä, <br />
ŋäci ni ɣöö ɛ ɣän ram mi <br />
ce̱tkɛ ji̱. <br />
Duundɛ ɣöö ɛn täämɛ luëëkä ji̱ <br />
kä bä ji̱ gɔny ni nhiamdu. <br />
22“Tiɛtdɛ nɛmɛ, yɛn nɛy tin <br />
pa̱lɛ Kuoth ruëëc, <br />
kiɛ bä yɛ da̱k ni piny, <br />
kɛ thilɛ ram mi bi yɛ luäk! <br />
23Kä nɛy tin nööŋkɛ muc tɛthkä <br />
lɔaacdiɛn liakɛ ɣä, <br />
kä rialkɛ dupkiɛn ikä <br />
ɣän bäkɛ ka̱m ka̱m Kuɔth!” <br />
<br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
</body>
</html>
