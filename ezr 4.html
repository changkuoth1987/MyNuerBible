<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
4 <br />
Lo̱k tha̱a̱ŋ nath kɛ nyɔak ta̱th luak Kuɔth <br />
1Kä mëë ci ji̱ tɛ̈r Juda kɛnɛ Ben-ya-min ɛ liŋ ɛn ɣöö nɛy tëë luny jɔk pe̱cä ta̱thkɛ luak Kuɔth Nhial, Kuoth I-thɛ-rɛl, 2cukɛ ben kä Dhɛ-ru-ba-bɛl kɛnɛ bööth thuk duëli, kä cukɛ wee i̱, “A kɔ ta̱thkɔ kɛɛl kɛ yɛ. Kɛ ɣöö pal nɛy ni Kuothdun ce̱tkɛ yɛ, kä tho̱p nɛy ɛ muc ni mëë ku E-thar-ɣɛ̈-don kuäär A-thi-ri-ya nɛy nööŋ ɛn wa̱nɛ.” 3Duundɛ ɣöö cu Dhɛ-ru-ba-bɛl kɛnɛ Yɛ-cuwä kɛ duɔth bööthni thuk duëli kɛ loc i̱, “Thilɛ mi bia luäk nɛy kä ta̱th luaak Kuɔthda. Kɔn kä rɔ̱ ba̱kɔ Kuoth Nhial Kuoth I-thɛ-rɛl ta̱th luak, ce̱tnikɛ min ci Ko-rɛc kuäär Pa-rath ɛ la̱r nɛy.” 5 kɛnɛ cio̱o̱k kä 24 latkɛ ni ta̱th luaak Kuɔth. Ɛ ruɔ̱n 521-484 a/ka̱n Yecu ni dap. <br />
4Kä cu ji̱ wec ɛ ɣɔ̱n i̱ ba ji̱ Juda jak kä dual kɛ ta̱th luaak. 5Kä cukɛ nɛy ti bikɛ luek kä ta̱th luaak Kuɔth kɔk, kɛ ɣöö bakɛ jak kä ŋɔ̱a̱ŋ kä la̱tdiɛn kɛ ni̱n ruëc Ko-rɛc kuäär Pa-rath diaal cu mäni ni ruëc Dɔr-ya-wɛc kuäär Pa-rath#4:5 Pa-rath. Kɛn ti̱ti̱, ca kɛ wä lat kä cio̱o̱k kä 24, min latni ɣöö cio̱o̱k kä.. <br />
Lo̱k tha̱a̱ŋ nath kɛ nyɔak ta̱th Jɛ-ru-tha-lɛm bä <br />
6Kɛ tuk Ä-ɣɛ̈c-we-roc#4:6 Ä-ɣɛ̈c-we-roc. Kä tin te kä cio̱o̱k kä 6:23 latkɛ ni ta̱th wec kä bëë kɛ kɔr ri̱cni da̱ŋ rɛw. Kɛ ruɔ̱n 485-464 min la ruec Ä-ɣɛ̈c-we-roc. kɛ kuäär, cukɛ warɛgak mi gɔny kɛn ɛ ji̱ Juda kɛnɛ ji̱ Jɛ-ru-tha-lɛm gɔ̱r. <br />
7Kä kɛ ni̱n kuäärä Är-tɛ̈k-cɛ̈th-tɛ#4:7 Är-tɛ̈k-cɛ̈th-tɛ. Kä kɛ run Är-tɛ̈k-cɛ̈th-tɛ ɛ 464-423 a/ka̱n Yecu ni dap. kuäär Pa-rath, cu Bic-lam kɛnɛ Mith-rɛ-dath kɛ Tab-el kɛ duɔth bunädiɛn warɛgak gɔ̱a̱r Är-tɛ̈k-cɛ̈th-tɛ. Ɛn warɛgak ca gɔ̱r kɛ thok ji̱ Ä-ram nikɛ ba̱ni ji̱ Ä-ram. 8Kä cu Rɛ-ɣum bo̱o̱th rɛ̈m kɛnɛ Cim-cay bulkamiin, warɛgak mi gɔanykɛ ji̱ Jɛ-ru-tha-lɛm kɛ jɛ gɔ̱a̱r kuäär ni Är-tɛ̈k-cɛ̈th-tɛ. 9Cu Rɛ-ɣum bo̱o̱th rɛ̈m kɛnɛ Cim-cay bulkamiin, kɛ duɔth bunädiɛn warɛgak gɔ̱r kɛɛl kɛ ruëëc, kɛ kua̱r, kɛ ji̱ kɔar kua̱r, kɛ Pa-rath, kɛ ji̱ Ɛ̈-rɛk kɛ ji̱ Bɛ̈-bi-lɔn kɛ ji̱ Cu-cɛ̈n, min la Ee-lam, 10kɛ nɛy ti ŋuan ti kɔ̱ŋ ti cua nooŋ ɛ, ji̱ Ɔth-nɛ̈-par min luɔ̱thkɛ kä cuɛ jak kä cieŋ wi̱i̱ni Tha-mɛ-ria kɛnɛ jɔk yiëër Yu-pɛ-ree-tidh. 11(Kä nɛmɛ ɛ min te rɛy warɛgakä min wä kä jɛ.) <br />
“Wee kä kuäär ni Är-tɛ̈k-cɛ̈th-tɛ. Jäk la̱a̱tku tin te wi̱i̱ni jɔk Kiɛɛr Yu-pɛ-ree-tidh ji̱ kä maliɛn. Kä täämɛ. 12Ŋäcni jɛ kuäär ɛn ɣöö ji̱ Juudh tëë jiɛy kä ji̱ kä ci ben kä kɔ ti, cikɛ wä kä Jɛ-ru-tha-lɛm. Nyɔk kɛn wec tɛ̈r ɛ jiääk ɛmɔ kɛ ta̱th. Cikɛ pänydɛ cuŋ kä bany kɛn ni jɛ. 13Kä ŋäcni jɛ ɛn ɣöö mi wa nyɔk kɛ ta̱th kä bi pänydɛ loc thi̱n, /cikɛ tho̱lbo̱k bi thöp kɛnɛ karaamni, bi yio̱w kuäärä kuɛ̈ɛ̈. 14Kä kɛ ɣöö kɛ kɔn la̱a̱t kua̱r, /cɛ ro̱ŋ ɛn ɣöö bi nɛy nɛmɛ nɛn a tuɔɔkɛ kä ji̱, kɛ kui̱c ɛ mɔ ɛ jɛn lär nɛy ɛ ji̱ mɔ kuäär, 15kɛ ɣöö bi bok ruaacni guuri go̱r. Kä biɛ ŋa̱c rɛy buɔk ruaacni ɛn ɣöö wec ɛmɔ ɛ wec tɛ̈r mi jiääk, ɛ wec mi moc kua̱r riɛk mi la rɔ a luc naath ni wal. Ɛ jɛn mëë da̱kɛ jɛn wec ɛmɔ. 16Inɔ ba̱kɔ ji̱ la̱r lär lö kuäär, ɛn ɣöö mi wa wec ɛmɔ wä nyɔk kɛ ta̱th, a bi pänydɛ thuɔ̱k, bi thil gua̱a̱th kä wi̱i̱ tin te Kui̱ Kiɛɛr Yu-pɛ-ree-tidh.” <br />
17Kä cu kuäär luɔc ja̱k wëë i̱, “Warɛgak wëë kä Rɛ-ɣum bo̱o̱th rɛ̈m kɛnɛ bulkamiin ni Cim-cay kɛ duɔth bunädiɛn in cieŋ kä Tha-mɛ-ria, kɛ duɔth wi̱i̱ni tin te Kui̱ Kiɛɛr Yu-pɛ-ree-tidh, malɛ. 18Täämɛ warɛgak in cia jäk kä nɛy ca kuɛn ni kɛɛliw ni nhiamdä. 19Ɣän cä ruac lat kä ca go̱r, kä ca jek ɛn ɣöö wec ɛmɔ la rɔ a lucɛ kua̱r, kä ɛ gua̱a̱th mi la rik a lät. 20Kä tëë kɛ kua̱r ti buɔ̱m buɔ̱ɔ̱m kä Jɛ-ru-tha-lɛm, ti ruackɛ wi̱i̱ Kuec Kiɛɛr Yu-pɛ-ree-tidh diaal, ti yuɔ̱r kɛ tho̱lbo̱k kɛnɛ karaamni. 21Kä täämɛ la̱rɛ kɛ ruac, akɛ ka̱pkɛ la̱t cuɔ̱ŋ, a jɛ /ca nyɔk kɛ ta̱th ɛn wec ɛ mɔ amäni mi cä ruac lar. 22Kä tiɛtdɛ jɛ, /cuarɛ jɛ dhɔt ɛn nɛmɛ. Ɛŋu bɛ tekɛ mi bi kuäär ya̱r ɔ?” <br />
23Kä min ca warɛgak kua̱r ni Är-tɛ̈k-cɛ̈th-tɛ kuɛn nhiam Rɛ-ɣum bo̱o̱th rɛ̈m kɛnɛ bulkamiin ni Cim-cay kɛ buɔ̱ndiɛn, cukɛ wä kä Jɛ-ru-tha-lɛm kä ji̱ Juudh kɛ pɛ̈th, kä cukɛ kɛ ka̱p cuɔ̱ŋ täth wec kɛ buɔ̱m. <br />
Nyɔak tuk ta̱th luaak Kuɔth <br />
24Kä cu la̱t luaak Kuɔth in te kä Jɛ-ru-tha-lɛm cuɔ̱ŋ. Cuɛ cuɔ̱ŋ amäni rɛw runi ruëc Dɔr-ya-wɛc kuäär Pa-rath#4:24 Pa-rath Guic cio̱o̱k kä 5.. <br />
<h3><a href="ezr chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
