<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
20 <br />
1Kɔaŋ ɛ gua̱n rɔlä, yɔ̱ɔ̱ŋɛ naath, <br />
kä ram mi wä rɔ jak kä yɔ̱ŋ <br />
kɛ kɔaŋ ɛ dɔ̱a̱r. <br />
2Kä gak kua̱r ce̱tdɛ kɛ bur luɔny, <br />
kä ram mi wä jɛ jak kä gak <br />
cɛ tëkdɛ lo̱k. <br />
3Ɛ luth kä raan ɛn ɣöö <br />
bɛ nɔ̱a̱n kɛ gak, <br />
duundɛ ɣöö dɔa̱a̱r diaal <br />
mal kɛ gaak. <br />
4/Ci ram mi duaal pur kɛ ruel, <br />
la guicɛ kɛ gua̱a̱th ŋër bɛɛl <br />
kä thilɛ mi jekɛ. <br />
5Cär ran nɔ̱a̱nkɛ ce̱tnikɛ pi̱ jiɛw, <br />
la ram mi ŋäc ŋɔak kɛ <br />
a no̱o̱ŋ raar. <br />
6Ŋuan ni nɛy tin latkɛ <br />
ŋa̱thdiɛn kɛ rɔ, <br />
kä dɔ̱ŋ dëë jek ni ram kɛl. <br />
7La tëk ni gua̱n cuŋni <br />
a thil bɛ̈ɛ̈l, <br />
puɔ̱th akɛ gaatkɛ kɔɔrɛ. <br />
8Mi ci kuäär nyuur kɔam <br />
kuäärä luɔ̱k <br />
la ŋicɛ dueer diaal. <br />
9Ɛŋa dëë wee i̱, “Ɣän gɔaa lɔcdä, <br />
thilɛ ɣä duer”? <br />
10Theem ni kacä lo̱k <br />
Kuoth Nhial kɛ. <br />
11A cäŋɛ ni gaat ŋa̱ckɛ jɛ <br />
kɛ lätkɛ, <br />
mi kɛ lät ti gɔw kä kɛ cuŋ. <br />
12Kä waŋ mi gui̱c kɛnɛ <br />
ji̱th mi li̱ŋ, <br />
ci Kuoth Nhial kɛ la̱t <br />
kɛn da̱ŋ rɛw. <br />
13/Cu nhɔk ni ni̱en bia̱ can, <br />
a lät ni ji̱n ɛlɔ̱ŋ bi tekɛ <br />
mi̱th ti ŋuan. <br />
14Kä la ram mi kɔk duɔ̱ɔ̱r <br />
a wee i̱, “/Cɛ gɔaa, /cɛ gɔaa.” <br />
kä mi cɛ wä kɛ kɔrɛ <br />
bɛ rɔ wä liak. <br />
15Ruac pɛlä lenyɛ da̱a̱p kɛnɛ pääm <br />
ti ŋuan kä di̱t kökdiɛn. <br />
16Mi ci raan riɛk jurä ka̱n <br />
ala duŋdɛ, <br />
käni bi̱i̱dɛ kiɛ a jɛ yor <br />
pekdɛ piny. <br />
17Mi̱eth mi jëkɛ kɛ duɔ̱ɔ̱p kacä, <br />
comɛ <br />
kä kɛ kɔrɛ bɛ ce̱tkɛ mi <br />
te ni tuäk thokdɛ. <br />
18Thiec ruac bi ca̱a̱p kulɛ la̱t, <br />
wër ko̱o̱r kɛ pɛl mi ci la̱th. <br />
19La gua̱n luɔm mi ca gok a lat, <br />
kɛ kui̱c ɛmɔ /cu rɔ thieek <br />
kɛ gua̱n ruac mi di̱i̱t. <br />
20Kä mi ci raan gua̱n kɛnɛ <br />
man kuëth, <br />
bɛ li̱w ce̱tkɛ lɛmbär rɛy muɔ̱th. <br />
21Mi ci ria̱ŋ mal jek kɛ pɛ̈th, <br />
la thilɛ kɛ puɔ̱th kɛ jɔak. <br />
22Kä /cu wee i̱, <br />
“Ɣän bä ji̱ cuɔ̱l duer ɛmɛ.” <br />
Lipni Kuoth Nhial bɛ ji̱ luäk. <br />
23Kä theemni kacä lo̱k <br />
Kuoth Nhial kɛ. <br />
24Dup kɔn diaal lätkɛ <br />
Kuoth Nhial, <br />
kä dee raan dupkɛ kulɛ ŋa̱c <br />
kä rɔa i̱di? <br />
25Ɛ duer ɛn ɣöö bi duɔ̱ɔ̱r lar i̱, <br />
“Rɛl gɔɔydɛ rɔ,” <br />
kä kɛ kɔrɛ biɛ wä car <br />
ɛn ɣöö ɛ muc Kuɔth. <br />
26Kuäär mi pɛl ŋicɛ <br />
gua̱n dui̱rä, <br />
kä läthɛ riɛk ni wi̱i̱dɛ. <br />
27Kä yiëë ran ɛ lɛmbär Kuɔth, <br />
go̱o̱rɛ lɔc ran ni kɛɛliw. <br />
28Kä nhök kɛnɛ ŋa̱th ka̱nkɛ kuäär, <br />
kä kapkɛ kɔm kuäärädɛ <br />
nhial ɛ cuŋ. <br />
29Kä buɔ̱m ŋuɛ̈tni ɛ guëthdiɛn, <br />
kä buay wec dɔŋni <br />
ɛ wuɔ̱tdiɛn. <br />
30Ti bɛ̈c bɛ̈ɛ̈c kɛ tha̱a̱ŋ gua̱thni <br />
wuɔckɛ jiäk. <br />
Kä ɣɔ̱ɔ̱ni lakɛ rɛy ran. <br />
<h3><a href="pro chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
