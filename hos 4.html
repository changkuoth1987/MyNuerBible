<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
4 <br />
Gööny Kuɔth kɛ ji̱ I-thɛ-rɛl <br />
1Liŋɛ ruac Kuɔth Nhial, <br />
lö yɛn ji̱ I-thɛ-rɛl. <br />
Jɛn tëë kɛ luk kɛ yɛ. <br />
Kɛ ɣöö thilɛ ŋa̱th, kɛ mal kɛ ŋäc <br />
kɛ kui̱ Kuɔth wi̱i̱ muɔ̱ɔ̱n. <br />
2Teni kuëth kɛnɛ kac kɛ näk <br />
kɛ kuel thi̱n, ciɛŋ dho̱m <br />
thilɛ mi käpkɛ cuɔ̱ŋ, <br />
kä nyackɛ lia̱a̱ kɛ lia̱a̱. <br />
3Kɛ kui̱c ɛmɔ wi̱c muɔ̱ɔ̱n bɛ tekɛ <br />
jiath lɔaac, <br />
kä bi tin diaal tin cieŋ <br />
thi̱n riaw, <br />
ley dɔaar, diit, <br />
amäni rɛc yieer bä bikɛ riaw. <br />
Gööny Kuɔth kɛ bööth palä <br />
4Duundɛ ɣöö a thil ram <br />
mi luk radɔ̱diɛn, <br />
kä a thil ram mi gɔɔny <br />
ram mi dɔ̱ŋ. <br />
Kɛ ɣöö te lukdä kɛ yɛn <br />
bööth palä Kuɔth. <br />
5Kɛ ɣöö bia latdɛ ni dueer <br />
kɛ cäŋdäär, <br />
amäni gök bä duerɛ kɛɛl <br />
kɛ yɛ kɛ wäär. <br />
Kɛ kui̱c ɛmɔ bä muɔɔr ni <br />
I-thɛ-rɛl cu riaw bä. <br />
6Ci nɛɛkä cu riaw kɛ kui̱c ŋäcä <br />
ŋɔaani, <br />
kɛ kui̱c ɛmɔ bä ji̱ lo̱k, <br />
/ci bia̱ bööth palädä. <br />
Kɛ ɣöö ci ŋäc lo̱k. <br />
Kä kɛ ɣöö ci ŋuɔ̱t Kuɔthdu <br />
pa̱l rueec, <br />
ɣän bä gaatku pa̱l rueec bä. <br />
7Kä gua̱a̱th ɛ cikɛ rɔ̱ rep ɔ. <br />
Ɛ jɛn gua̱a̱th in kua ɣä lät <br />
kä dueer ti ŋuan, <br />
kɛ kui̱c ɛmɔ bä wuɔ̱tdiɛn jak <br />
kä pöcdiɛn. <br />
8Kä bi ria̱ŋdiɛn cua̱ dueer nɛɛnikä, <br />
kä ba rɔ cu rɔam jiäknikiɛn. <br />
9Kä inɔ ɛ jɛn ta̱a̱ in bi tekɛ <br />
naath amäni bööth <br />
palä bä. <br />
Bäkɛ duäc kɛ kui̱ lätnikiɛn. <br />
Kä bäkɛ ciɛŋ ɛ jiäk kɛ kui̱ <br />
ciɛŋnikiɛn ti jiäk. <br />
10Kɛ ɣöö ca Kuoth ba̱ny piny ɛ kɛn, <br />
bikɛ mi̱th kä /cikɛ bi ria̱ŋ, <br />
bikɛ kɛ pal kä /ca rɔ bi rep. <br />
Lo̱k Kuɔth kɛ pal kuthni guäyni <br />
11Ci yɔ̱ŋ kɔŋä wi̱cdiɛn bath. <br />
12Ala cua thieckɛ ni jiath ɛ kɛn <br />
kɛ nyuuth, <br />
kä bi kɛɛt ɛ cu la̱r kɛ, <br />
kɛ ɣöö ci ciɛŋ leerä kɛ bath, <br />
a ca Kuoth cu pa̱l rueec, <br />
kɛ ciɛŋ leerä. <br />
13Ɛn täämɛ kɛn waa luurikiɛn <br />
thöp tɔ̱ ni wuɔ̱thni päämni. <br />
Kä waŋkɛ dɛy wal thäri päämni kɛnɛ <br />
thär jiɛn tin tëë ti̱eepni <br />
ti gɔw. <br />
Kɛ kui̱c ɛmɔ nyieeku la̱t kɛ leer, <br />
kä mänku tin kath dho̱mkɛ. <br />
14A /cä mänku tin kath kɛnɛ <br />
nyieeku bi luk mi wäkɛ <br />
wä dhɔm kiɛ leer, <br />
kɛ ɣöö kɛn wutni pua̱nykiɛn ca rɔ̱ <br />
mat leerä, <br />
a lɛ̈ykɛ rɔ go̱lä kɛɛl <br />
kɛ ria̱r guäth palikiɛn, <br />
kä nɛy tin thilɛ mi ŋa̱ckɛ ba <br />
kɛ riaw. <br />
15/Cuarɛ Juda lɛn buath dui̱rä <br />
yɛn ji̱ I-thɛ-rɛl kɛ leerun. <br />
Kä /cuarɛ wä kä Gil-gal, <br />
kiɛ Beth-a-wɛn#4:15 Beth-a-wɛn Mi lot ni ɣöö cieŋ Kuthni ti guäy kɛ thok ji̱ Ɣi-bɛ-ru. <br />
kä /cuarɛ rɔ yac i̱, <br />
“Ce̱tkɛ mɔ te Kuoth Nhial ɔ.” <br />
16Kɛ ɣöö bum wi̱c I-thɛ-rɛl, <br />
päärɛ nikɛ nac mi /ken kayŋua̱a̱k, <br />
kɛn ta̱a̱ ɛmɔ dee Kuoth Nhial <br />
kɛ ku lɛ mi̱eth ce̱tkɛ dɔdɛ̈ɛ̈l <br />
rɛy tɔ̱ɔ̱rä i̱di? <br />
17Ji̱ Ɛ-pa-rim ca nhɔk <br />
ni kuth jiɛn, <br />
pa̱lɛ kɛ. <br />
18Kɛ buɔ̱n yɔ̱ŋä kɔaŋ <br />
ti ca rɔ̱ ka̱m ni lëër, <br />
nhɔk kɛn ni ciaŋ po̱cä <br />
kä gɔykiɛn. <br />
19Ci jiɔam kɛ thuŋ lɔk kɛ puɔ̱tdɛ, <br />
kä bi yi̱knikiɛn kɛ cu jak <br />
kä po̱c. <br />
<h3><a href="hos chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
