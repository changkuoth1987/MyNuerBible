<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
9 <br />
Pɛl kɛnɛ kui̱c ŋɔaani <br />
1Pɛl ce̱tkɛ kɛ ciek mi ci <br />
duelɛ la̱t, <br />
kä cɛ jɛ lät kä thi̱eer <br />
da̱ŋ bärɔw. <br />
2Kä cuɛ yaaŋdɛ näk, <br />
kä cuɛ kɔaŋdɛ dhim, <br />
kä cuɛ mi̱ethdɛ rialikä. <br />
3Kä cuɛ nyier la̱tdɛ ja̱k, <br />
kɛ ɣöö bikɛ wä ciöt <br />
gua̱thni tin loc rɛy wec. <br />
4“A nɛy tin kueckɛ ŋɔak <br />
bëë wanɛ mi!” <br />
Cuɛ la̱t nɛy tin dɔa̱a̱r i̱, <br />
5“Bia camɛ mi̱ethdä, <br />
kä bia mathɛ kɔaŋ <br />
in cä dhim. <br />
6Pa̱lɛ dɔ̱ɔ̱run kɛ ɣöö bia tëk, <br />
bia ja̱lɛ ni duɔ̱ɔ̱p tiitdä <br />
lɔaac.” <br />
7Ram lueek dɔ̱a̱r, kuethɛ ni rɔ, <br />
kä ram lueek ram mi jiäk <br />
mocɛ ni rɔ̱ buɔ̱t. <br />
8/Cu dɔ̱a̱r luek, bɛ ji̱ lo̱k. <br />
Luek ni ram mi te pɛl, <br />
bɛ ji̱ nhɔk. <br />
9Lätni ram mi tekɛ pɛl ruac, <br />
bɛ ŋot kɛ ŋäc ŋɔaani. <br />
Ŋi̱i̱cni gua̱n cuŋni, <br />
bɛ rep ni pɛlɛ. <br />
10Kɛ ɣöö luth Kuɔth Nhial, <br />
ɛ jɛn tuk ŋäcä ŋɔaani. <br />
Kä ŋäc Raam in rɛl gɔɔydɛ rɔ, <br />
ɛ jɛn tiit lɔaac. <br />
11Kä pɛl bɛ ni̱n teekädu <br />
rep ɛ ŋuan. <br />
12Kä mi pɛli, <br />
pɛlu bɛ ji̱ rep. <br />
Kä mi ɛ ji̱n dɔ̱a̱r, <br />
dɔ̱ɔ̱ru bɛ jek ni ji̱. <br />
13Kä dɔ̱ɔ̱r ce̱tdɛ kɛ ciek mi <br />
gua̱n rɔlä <br />
kä thilɛ mi ŋäcɛ, <br />
kä kui̱cɛ pöc. <br />
14La nyuurɛ thok duëëlɛ, <br />
wi̱i̱ kɔam guäth in <br />
loc rɛy wec, <br />
15cɔlɛ nɛy tin jäl kɛ jɛn <br />
gua̱a̱th ɛ mɔ, <br />
tin jäl ni dupdiɛn i̱, <br />
16“A nɛy diaal tin kueckɛ ŋɔak <br />
bëë wa̱nɛ mi!” <br />
Cuɛ la̱t nɛy tin dɔa̱a̱r i̱, <br />
17“Pi̱ kuël comkɛ, <br />
kä mi̱eth kua̱n kɛ tɛ̱̈ɛ̱̈ gɔaaɛ.” <br />
18Duundɛ ɣöö /ci kɛn <br />
ɛ ŋäc i̱ tëë kɛ lia̱a̱, <br />
kɛ ɣöö ja̱a̱l ciëk ɛmɔ, <br />
kɛn a ni puul li̱eth. <br />
<br />
<h3><a href="pro chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
</body>
</html>
