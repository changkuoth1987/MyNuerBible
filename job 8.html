<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
8 <br />
Ruac Bil-dad <br />
1Kä cu Bil-dad raan Cuwa ɛ loc i̱, <br />
2“Ɛ bi ku amäni nɛy bi kɛn <br />
ti̱ti̱ lat ɔ? <br />
Ruacdu ɛmi thil luɔt. <br />
3Ɛ ku Kuoth thuɔ̱k a wooc? <br />
Kiɛ la cuɔ̱ɔ̱ŋ woocɛ? <br />
4Mëë ci gaatku jɛ lät kä duer, <br />
cɛ kɛ lät kä dueriɛn. <br />
5Mi wi̱i̱ Kuoth Nhial wä go̱r <br />
kä bi rɔ riet jɛ, <br />
6mi gɔaa i̱ kä thilɛ ji̱ duer, <br />
cäŋɛ niɛ täämɛ bɛ rɔ jiɛc <br />
kɛ kui̱du, <br />
kä bɛ ji̱ luɔ̱c tin la cuŋku. <br />
7Ɛ bi kuɛ̈ɛ̈ ni nyinku tëë nhiam, <br />
kä tɔ̱ bi Kuoth kɛ ka̱m ji̱ tɔ̱. <br />
8“Ji̱n guic ri̱c tëë ci wä, <br />
car mɔ ca ŋa̱c ɛ gua̱ni mɔ. <br />
9Kä dapkɛ kɔn thiekä mɛmɛ <br />
thilɛ mi ŋa̱c nɛ, <br />
kä ni̱n kɔn wi̱i̱ muɔ̱ɔ̱n <br />
ce̱tkɛ kɛ ti̱eep. <br />
10Kä kɛn /ca ji̱ dëë nyuɔ̱ɔ̱th, <br />
ci mëë ci kɛn ɛ ŋa̱c dëë liŋ? <br />
11“Ci päth met do̱ny guäth mi <br />
/ci mɔ a rɛy waŋ? <br />
Kä ci guɔ̱t met do̱ny guäth mi <br />
thil pi̱w? <br />
12Mi ci pi̱w do̱n, <br />
la kɔŋ a li̱w ni kɛn kä <br />
juaac tin kɔ̱ŋ. <br />
13Ɛn nɔmɔ ɛ jɛn ta̱a̱ nɛɛni diaal <br />
tin ca Kuoth pa̱l ruëëc, <br />
ŋa̱th nɛɛni ti thil Kuoth <br />
bɛ thuɔ̱k. <br />
14Min cɛ ŋa̱thdɛ la̱th thi̱n ɛ lath, <br />
min ŋääthɛ ɛ duel rääkä#8:14 rääkä Cɔal kɛ jɛ kui̱c ciëŋ i̱ käärä.. <br />
15Mi cɛ rɔ thi̱ŋ kɛ duelɛ, <br />
/cɛ dëë te cuŋä, <br />
kä mi cɛ rɔ käp kɛ jɛ <br />
/cɛ jɛ dee rɔm. <br />
16Ce̱tdɛ kɛ jol mi wackɛ kɛ pi̱ <br />
rɛy ca̱ŋ, <br />
mi ci lääk rɛy kakä wal. <br />
17Mi ci ciökɛ yiath piny <br />
kam päämni, <br />
kä cieŋɛ rɛy päämni. <br />
18Kä mi ca jɛ däk guäthdɛ, <br />
bi gua̱a̱th ɛmɔ jɛ gak wëë i̱, <br />
‘/Ka̱n ji̱ met nɛn.’ <br />
19Kä nɔmɔ ɛ jɛn tɛ̈th lɔaacdɛ, <br />
kä bi juaac ti kɔ̱ŋ cu <br />
do̱ny guäthdɛ. <br />
20“Kä kɛ thuɔ̱k /ci Kuoth ram mi <br />
thil bɛ̈ɛ̈l lo̱k, <br />
kä /cɛ ram mi jiääk luäk. <br />
21Kä bɛ ji̱ jak kä dɔli to̱k, <br />
kä bɛ ji̱ moc kɛ tɛ̈th lɔaac. <br />
22Kä bi ji̱ tɛ̈ru pöc, <br />
kä bi duël ji̱ dueeri thil.” <br />
<h3><a href="job chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
