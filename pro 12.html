<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
12 <br />
1Kä ram mi nhɔk luek <br />
nhɔkɛ ŋäc ŋɔaani, <br />
kä ram mi lo̱k luek ɛ dɔ̱a̱r. <br />
2Ram mi gɔaa jekɛ gɔɔy <br />
kä Kuoth Nhial, <br />
kä lo̱kɛ nɛy tin la̱tkɛ jiäk. <br />
3Raan /cɛ rɔ dee yiath piny <br />
kɛ dueer, <br />
duundɛ ɣöö gua̱n cuŋni <br />
tëë guäthdɛ. <br />
4Ciek mi gɔaa ce̱tdɛ kɛ kum <br />
kuäärä kä cɔwdɛ, <br />
kä ciek mi lät nyin po̱cä, <br />
ce̱tdɛ kɛ bɛ̈c cɔ̱ɔ̱ni kä cɔwdɛ. <br />
5Kä cär gua̱n cuŋni kɛ thuɔ̱ɔ̱k, <br />
kä luek gua̱n dueeri ɛ kac. <br />
6Ram in gua̱n dueeri latdɛ <br />
ni näk nath, <br />
ku gua̱n cuŋni lɛ lat <br />
ni luäk nath. <br />
7Nɛy tin ji̱ dueeri riaw kɛn, <br />
ku dho̱r ji̱ cuŋni lɛ te cuŋä. <br />
8Liakɛ raan kɛ pɛlɛ, <br />
kä lökɛ raan kɛ dɔ̱ɔ̱rɛ. <br />
9Gɔaa ni ram mi muɔ̱l <br />
kä lät rɔ ikä, <br />
kä ram liak rɔ kä thilɛ <br />
jɛ mi camɛ. <br />
10Ram mi gɔaa tiitdɛ ɣɔ̱ɔ̱kɛ <br />
kä gɔɔy gua̱n dui̱rä ɛ daar. <br />
11Kä ram mi lät mundɛ, <br />
bɛ tekɛ mi̱th ti ŋuan, <br />
kä ram in lat ni thɔaak <br />
thilɛ mi ŋäcɛ. <br />
12Kä go̱o̱r ji̱ dueeri <br />
ni nyin dueeri, <br />
ku gua̱n cuŋni lɛ te <br />
cuŋä gua̱a̱thdɛ. <br />
13Yiankɛ gua̱n dueeri <br />
ɛ laatkɛ, <br />
kä bar gua̱n cuŋni rɔ <br />
kä riɛk. <br />
14Raan riäŋɛ kɛ ruacdɛ mi gɔaa, <br />
kä luny ni min cɛ la̱t kä jɛ. <br />
15Kä ram mi dɔ̱a̱r carɛ ni <br />
ɣöö gɔaaɛ, <br />
kä ram mi pɛl la liŋɛ <br />
tin la̱tkɛ jɛ. <br />
16Ŋa̱ckɛ gak nɛɛni ti dɔa̱a̱r <br />
kä kɛl, <br />
kä ram mi pɛl la dhɔɔtdɛ <br />
kuëth. <br />
17Kä ram mi lat thuɔ̱k <br />
latdɛ nën mi thuɔ̱k, <br />
kä lat neen kacä ni kac. <br />
18Kä rieet ti jek yi̱ethkɛ <br />
ce̱tnikɛ thɛp, <br />
kä ruac mi gɔaa luäkɛ naath. <br />
19Ruac mi thuɔ̱k jänyɛ, <br />
kä ruac kacä /cɛ jäny. <br />
20Kä kac tëë lɔɔc nɛɛni tin <br />
ca̱pkɛ ti jiäk, <br />
ku lɔc nɛɛni tin ca̱pkɛ ti gɔw <br />
lɛ tekɛ mal. <br />
21Thilɛ riɛk mi pɛn <br />
ji̱ cuŋni thi̱n, <br />
kä pɛn ji̱ dueeri kä rikiɛn. <br />
22Ruac kacä lo̱k Kuoth Nhial jɛ, <br />
kä tɛth lɔcdɛ kɛ nɛy tin <br />
la̱tkɛ cuŋ. <br />
23Tiit ram mi ŋäc ŋɔak pɛlɛ, <br />
kä lat dɔa̱a̱r dɔ̱ɔ̱riɛn. <br />
24Bi ruëc ni ram lät ɛlɔ̱ŋ, <br />
kä duaal ba kuany. <br />
25Kä diɛɛr lɔaac cotdɛ <br />
raan piny, <br />
kä riet mi gɔaa jakɛ <br />
lɔc kä tɛth. <br />
26Duɔ̱ɔ̱p raam mi gɔaa ɛ nyuuth <br />
kä määthdɛ, <br />
kä duɔ̱ɔ̱p raam mi jiääk <br />
bathɛ naath. <br />
27Ram mi duaal thilɛ mi jekɛ, <br />
kä ram mi lät ɛlɔ̱ŋ tëëkɛ <br />
ti ŋuan. <br />
28Kä cuɔ̱ɔ̱ŋ ɛ duɔ̱ɔ̱p teekä, <br />
kä duer ɛ duɔ̱ɔ̱p li̱eth. <br />
<br />
<h3><a href="pro chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
</body>
</html>
