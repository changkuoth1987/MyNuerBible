<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
34 <br />
Dit puɔnyä gɔɔyä Kuɔth <br />
(Dit Dee-bid)#Cio̱o̱k 34 Dit Dee-bid mëë kɛtdɛ mëë cɛ rɔ bar kɛ Ä-bi-mɛ-lɛk mëë cɛ rɔ cäp ala ram mi dɔ̱a̱r. <br />
1Ɣän bä Kuoth Nhial puany <br />
gua̱thni diaal, <br />
bi liakdɛ te thokdä ni ciaŋ. <br />
2Bi yiëëdä Kuoth Nhial liak, <br />
bi can ɛ liŋ kä bi lo̱ckiɛn tɛɛth. <br />
3Bia liakɛ Kuoth Nhial <br />
kɛɛl kɛ ɣä, <br />
biaa puanynɛ ciötdɛ kɛɛl! <br />
4Cä Kuoth Nhial thiec kɛ luäk, <br />
kä cuɛ ɣä loc, <br />
kä cuɛ ɣä kän kä tin diaal <br />
tin dualä kɛ kɛ. <br />
5Kä nɛy diaal tin guɛckɛ jɛ <br />
tɛth lo̱ckiɛn, <br />
kä /cikɛ bi met tekɛ pöc. <br />
6Cu can ɛmɛ ciöt, <br />
kä cu Kuoth Nhial jɛ liŋ, <br />
kä cuɛ jɛ kän rɛy riknikɛ diaal. <br />
7La puɔ̱t jääk Kuɔth Nhial gekä <br />
nɛɛni tin luɔ̱thkɛ jɛ, <br />
kä bɛ kɛ kän. <br />
8Ɣɔ̱n Kuoth Nhial bi gɔɔydɛ nɛn! <br />
Tɛ̈th lɔaac akɛ nɛy tin <br />
lua̱kɛ rɔ jɛ! <br />
9Luɔ̱thɛ Kuoth Nhial lö nɛɛkɛ, <br />
kɛ ɣöö nɛy tin luɔ̱thkɛ jɛ <br />
thilɛ mi go̱o̱r kɛn ɛ! <br />
10Kä loony la cuckɛ <br />
kä la näk buɔthkɛ, <br />
duundɛ ɣöö nɛy tin görkɛ <br />
Kuoth Nhial bikɛ tekɛ ŋɔak <br />
diaal ti gɔw. <br />
11Bia lö gaatkä, bia liɛŋɛ ɣä, <br />
ɣän bä yɛ ŋi̱eec <br />
kɛ luth Kuɔth Nhial. <br />
12Ɛŋa kä yɛ mɔ nhɔk tëkɔ, <br />
mi bi tëk kɛ ni̱n ti ŋuan <br />
kɛ ɣöö bi lɔcdɛ kulɛ tɛɛth <br />
kɛ ti gɔw? <br />
13Tit lɛpdu kɛ lat kä ti jiäk, <br />
kä /cu ruac kacä lat. <br />
14Ri̱t rɔ kä jiäk, lätni ni gɔy, <br />
go̱r ni mal, kä guurni ni jɛ. <br />
15Kuoth Nhial guicɛ ji̱ cuŋni, <br />
kä liŋɛ luliɛn. <br />
16Kä Kuoth Nhial lo̱kɛ nɛy <br />
tin la̱tkɛ jiäk, <br />
la jakɛ kɛ̈kdiɛn kä ruec <br />
wi̱i̱ muɔ̱ɔ̱n. <br />
17Mi ci ji̱ cuŋni thiec kɛ luäk, <br />
la liŋ Kuoth Nhial kɛ, <br />
kä la luäkɛ kɛ rɛy <br />
riknikiɛn diaal. <br />
18Kuoth Nhial thia̱kɛ kɛ nɛy <br />
tin ci lo̱ckiɛn baath, <br />
kä la luäkɛ nɛy tin <br />
ci thil ŋa̱th. <br />
19Rik akɛ ji̱ cuŋni, <br />
duundɛ ɣöö la luäk Kuoth Nhial kɛ <br />
rɛydiɛn kɛn diaal. <br />
20Bɛ cɔ̱wkiɛn diaal tit, <br />
thilɛ kɛl mi bi tööl thi̱n. <br />
21Duer bɛ ji̱ nyuɔɔni näk, <br />
kä nɛy tin lökɛ ji̱ cuŋni <br />
bakɛ luk. <br />
22La luɛl Kuoth Nhial <br />
tëk ja̱a̱ŋnikɛ, <br />
thilɛ nɛy ti lua̱kɛ rɔ̱ jɛ, <br />
ti ba luk. <br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
