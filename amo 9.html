<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<p>9 <br />
  Nyuuth da̱k luaak palä <br />
  1Cua Kuoth Nhial nɛn tëë cuŋä ge̱kä yi̱kä, laarɛ jɛ i̱, <br />
  “Dua̱cɛ wuɔ̱th thieeri a bɛ <br />
  ke̱ŋkiɛn lath, <br />
  kä bä ti̱n ŋot kɛ tëk rɛydiɛn <br />
  ben gi̱t köör, <br />
  thilɛ ram kɛl mi bi rɔ bar, <br />
  kä thilɛ mi bi kään. <br />
  2“Cäŋ bikɛ rɔ tɛ̈t ni jɔɔkni, <br />
  ɛn wani bäkɛ wä ka̱n, <br />
  cäŋ bikɛ kɔt ni puɔ̱rä, <br />
  bäkɛ ka̱m piny ni thi̱n. <br />
  3Cäŋ bikɛ rɔ tɔ̱w ni nhial <br />
  kä Kar-mɛl, <br />
  bäkɛ war thi̱n kä bäkɛ ka̱n, <br />
  kä cäŋ bikɛ rɔ̱ tɛ̱̈ɛ̱̈ waaŋdä <br />
  ni lool bar, <br />
  niɛ thɔ̱ŋ ɔ bä thɔ̱l in di̱i̱t <br />
  jak kä käc kɛ. <br />
  4Kä cäŋ bi ji̱ tɛ̈riɛn kɛ naŋ <br />
  ala pɛ̈ɛ̈c, <br />
  niɛ thɔ̱ŋɔ, bä mut jak <br />
  kä bɛ kɛ näk, <br />
  bäkɛ ku ka̱m tiit kɛ ɣöö bäkɛ jak <br />
  kä jiäk, <br />
  ɛ /ci mɔ a mi gɔaa <br />
  kɛ kui̱diɛn.” <br />
  5Jɛn Kuäär ni Kuoth, <br />
  Kuoth in la Ruey Ɣɔaa, <br />
  jɛn min thiap ni piny kä bɛ <br />
  cu lath, <br />
  kä bi ji̱kɛ diaal cu pa̱r, <br />
  kä bi piny ɣönh nhial ce̱tkɛ muak <br />
  kiɛr I-jëp kɛnɛ do̱ndɛ. <br />
  6Jɛn ram in ci päny duëëlɛ jak <br />
  kä wi̱c muɔ̱ɔ̱n, <br />
  kä cɛ gua̱a̱th cieeŋdɛ täth <br />
  ni rööl nhial, <br />
  jɛn ram in ruul pi̱ yieer, <br />
  kä bɛ kɛ ben wuɔc raar <br />
  wi̱i̱ muɔ̱ɔ̱n, <br />
  ɛ jɛn min cɔal ciötdɛ <br />
  i̱ Kuoth Nhial. <br />
  7Ci Kuoth Nhial ɛ lar i̱, <br />
  “A /cikɛ yɛn ci cu ce̱tnikɛ <br />
  ji̱ Kuc kɛ ɣä tɔ, <br />
  yɛn ji̱ I-thɛ-rɛl?” <br />
  “A /ciɛ ɣän ɛ nëë käm ji̱ I-thɛ-rɛl <br />
  raar mun I-jëp, <br />
  kä kamä ji̱ Pi-li-thɛt raar <br />
  rööl Ku-riit <br />
  kä kamä ji̱ Thi-ri-ya raar <br />
  rööl Kir? <br />
  8Nɛnɛ jɛ waŋ kua̱r ni Kuoth Nhial <br />
  a guic kuäärädun <br />
  in jiääk, <br />
  kä bɛ jɛ däk wi̱i̱ muɔ̱ɔ̱n, <br />
  ɛ ni ɣöö /cä thok duëël <br />
  Je-kɔb bi däk kɛ li̱w,” <br />
  ruac ni Kuoth Nhial. <br />
  9“Kɛ ɣöö nɛnɛ jɛ, ɣän bä ruac <br />
  jäkä raar i̱, <br />
  ba thok duëël I-thɛ-rɛl <br />
  lath rɛy dööri diaal, <br />
  ce̱tkɛ bɛl ti ciɛ̈thkɛ rɛy pätdä, <br />
  kä /ci waŋ kɛl bi pɛn piny <br />
  thi̱n baaŋ. <br />
  10Kä bi ji̱ dueeri diaal kä nɛɛkä, <br />
  kɛn ti̱n larkɛ jɛ i̱, <br />
  ‘/Ci da̱k nɛy bi jek kiɛ <br />
  /cɛ bi röm kɛ kɔ li̱w köör.’ ” <br />
  Loc ji̱ I-thɛ-rɛl puthä <br />
  11Ci Kuoth Nhial ɛ lar i̱, <br />
  “Ɛn cäŋ ɛmɔ, bä bi̱lɛ <br />
  Dee-bid in ci ria̱p cuŋ, <br />
  kä bä kuiilkɛ diaal buɔt, <br />
  kä bä pa̱nykɛ cuɔ̱ŋ, <br />
  kä bä jɛ nyɔk kɛ lätni nikɛ <br />
  ta̱a̱dɛ mëë walkä. <br />
  12Kɛ ɣöö deekɛ duɔth <br />
  muɔ̱ɔ̱n Ɛ-dɔm ka̱n, <br />
  amäni döör diaal tëë <br />
  ca kɔŋ ciöl ɣä,” <br />
  ci Kuoth Nhial in bi jɛ jak <br />
  kä tuɔɔk ɛ lar inɔ. <br />
  13Ci Kuoth Nhial ɛ lar i̱, <br />
  “Nɛnɛ jɛ, ni̱ni tia̱ beenä, <br />
  bi puur kakä, ŋeer bɛɛl cop, <br />
  kä bi nyio̱o̱p dɛɛni wal, <br />
  pi̱i̱thdiɛn cop, <br />
  kä bi pääm diaal wuɔ̱th kɛ kɔaŋ <br />
  mi kɛc kɛc, <br />
  a bɛ lo̱o̱ny rɛy päämni. <br />
  14Kä bä nɛɛkä ni ji̱ I-thɛ-rɛl <br />
  diaal tëë la pɛ̈ɛ̈c <br />
  luɔ̱c wecdiɛn, <br />
  kä bikɛ rɛ̈kiɛn ti̱n ci da̱k <br />
  ben nyɔk kɛ ta̱th, <br />
  kä bikɛ cu nyuur thi̱n, <br />
  bikɛ ka̱a̱k walkiɛn kɛ kui̱ kɔaŋ <br />
  cu pith, <br />
  kä bikɛ dɛykiɛn cu cam, <br />
  kä bikɛ kɔaŋdiɛn cu math. <br />
  15Kä bä nɛɛkä cu la̱th muun ëë <br />
  cä ka̱m kɛ, <br />
  kä /ca kɛ bi lɛ nyɔk <br />
  kɛ pëc thi̱n,” <br />
ruac ni Kuoth Nhial ni Kuothdun. </p>
<h3><a href="amo chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<p><br />
</p>
</body>
</html>
