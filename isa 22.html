<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
22 <br />
Ruac go̱o̱kä mi jiääk kɛ kui̱ Jɛ-ru-tha-lɛm <br />
1Nɛmɛ ɛ ruac go̱o̱kä kɛ kui̱ lo̱o̱lä nyuuthä. <br />
Ɛŋu mi luɔtdɛ kɛ wädun nhial, <br />
min wäkɛ yɛ ni <br />
wuɔ̱thni duëli, <br />
2lö yɛn nɛy ti ji̱ rɔlä <br />
lö wec rɔlä mi ci riɛɛr? <br />
Nɛɛku tin ci li̱w, <br />
/cikɛ li̱w ko̱o̱r. <br />
3Ci bööthku diaal rɔ̱ bar kɛɛl, <br />
cakɛ käp a /kenkɛ ko̱r tɛr. <br />
Kä yɛn nɛy diaal tin ca jek, <br />
ca yɛ naŋ ala pɛ̈ɛ̈c kɛɛl, <br />
kɛ ɣöö cia rɔ̱ bar a ŋot <br />
ji̱ tɛ̈r kɛ nɔ̱a̱n. <br />
4Kɛ kui̱c ɛmɔ cua̱ wee i̱, <br />
“/Cu ɣä guic, <br />
ɛ ɣä rötdä ɛlɔ̱ŋ, <br />
/cu ɣä bum kɛ kui̱ däkä nɛɛnikɛ.” <br />
5Kɛ ɣöö te Kuäär ni Kuoth <br />
in la Ruey Ɣɔaa kɛ cäŋ, <br />
cäŋ rikä kɛnɛ bɛ̈c kɛ dual <br />
rɛy lo̱o̱lä nyuuthä, <br />
ɛ cäŋ mi bi pa̱nyni wuɔ̱p piny, <br />
kä ba luäk go̱r kä pääm. <br />
6Ci ji̱ Ee-lam bäärikiɛn ka̱n, <br />
kɛ thurbiɛɛlikɛ kɛ ji̱ <br />
jiöŋköörikɛ, <br />
kä ji̱ Kir cikɛ köötnikiɛn <br />
rialikä. <br />
7Bi löliku tin gɔw thia̱ŋ <br />
kɛ thurbiɛɛli, <br />
kä ca ji̱ jiöŋkööri la̱th <br />
thiekni wec. <br />
8Kä ca tin gaŋkɛ Juda woc. <br />
Ɛn cäŋ ɛmɔ bi yio̱w köör go̱r <br />
Duëël Ruɔ̱ɔ̱p. <br />
9Kä ci gua̱th tin ŋuan <br />
tin ci tiath däär wec <br />
Dee-bid nɛn. <br />
Tɔ̱a̱wɛ pi̱ rɛy puɔ̱ɔ̱l <br />
in te rɛy mätdä. <br />
10Kä ci duël Jɛ-ru-tha-lɛm kuɛn, <br />
kä curi duël da̱k piny <br />
kɛ ɣöö bi päny jak kä bum. <br />
11Kä ci pul la̱t, <br />
kam pa̱nyni da̱ŋ rɛw, <br />
kɛ ɣöö bi pi̱ Puɔ̱ɔ̱l ëë wal gaŋ. <br />
Duundɛ ɣöö /keni Kuoth ëë <br />
lät jɛ ŋäth, <br />
/keni jɛ tit ɛn Ram ëë caar <br />
jɛ ni wal. <br />
12Ɛn cäŋ ɛmɔ cu Kuoth Nhial in <br />
la ruey Ɣɔaa <br />
ji̱ cɔl kɛ ɣöö bi wiee kä bi pa̱r, <br />
kä bi wi̱cdu mut a bi ciɛŋ <br />
ni bieyni cuali. <br />
13Kä nɛnɛ, tɛth ni lo̱ckiɛn, <br />
näk kɛn ni ɣɔ̱k kɛnɛ dët, <br />
cam kɛn ni ri̱ŋ <br />
kä mathkɛ ni kɔaaŋ. <br />
Kä wä kɛn i̱, “Mi̱ethnɛ kä ma̱thnɛ, <br />
kɛ ɣöö banɛ li̱w iruun.” <br />
14Ci Kuoth Nhial in la Ruey Ɣɔaa <br />
nɛmɛ lat a liɛŋä i̱, <br />
“Kɛ thuɔ̱k yɛn bia li̱w, <br />
ɛ /ka̱n duer ɛmɔ ni pälikä,” <br />
ruac ni ɣän Kuoth Nhial in <br />
la Ruey Ɣɔaa. <br />
Ruac Kuɔth kɛ kui̱ Cɛb-na <br />
15Nɛmɛ min ci Kuoth Nhial in la Ruey Ɣɔaa ɛ lar wëë i̱, <br />
“Wër kä Cɛb-na min la ti̱i̱t <br />
duel kuäärä, jio̱kni jɛ i̱, <br />
16‘Ɛŋu lätdi ɛn wa̱nɛ mɛ ɔ? <br />
Kä ɛŋa ci ji̱ jiök ɔ <br />
gueŋ ni rɔ <br />
kɔ̱a̱k kunyä ɛn wan ɛ mɔ? <br />
Kä ɛŋu gueŋi rɔ kɔ̱a̱a̱k <br />
guäth mi locloc ɔ? <br />
Ɛŋu guaŋi kɔ̱a̱a̱kdu mɔ <br />
rɛy pa̱a̱m? <br />
17Kuoth Nhial cɛ thia̱k kɛ yiäkdu, <br />
lö ji̱n ram mi bum bum. <br />
18Bɛ ji̱ dol ce̱tnikɛ kurɛ, <br />
kä bɛ ji̱ yuɔ̱r ni <br />
ro̱o̱l dɔ̱diɛn. <br />
Kä bi wä li̱w ɛn thɔ̱ŋ ɔ, <br />
ɛ bi thurbiɛɛliku tin gɔw <br />
duɔth ɛn wi̱ni, <br />
ci la buar dhɔr kua̱ru. <br />
19Ɣän bä ji̱ woc guäth la̱tdu, <br />
kä ba ji̱ yuɔr raar guäthdu.’ <br />
20“Ɛn cäŋ ɛmɔ <br />
ɣän bä ja̱ŋdä ni Ɛl-ya-kim <br />
gat Ɣil-ki-yaa cɔl, <br />
21kä bä ji̱ kum kɛ bi̱i̱du, <br />
kä bä jɛ ka̱m la̱a̱k lɛdädu, <br />
kä bä jɛ ka̱m lätku. <br />
Kä ba gua̱n ji̱ Jɛ-ru-tha-lɛm <br />
kɛnɛ dhɔr Juda. <br />
22Kä bä jɛ ka̱m leepni <br />
dhɔaar Dee-bid, <br />
mi cɛ gäk thilɛ ram <br />
mi bi jɛ lɛp, <br />
kä mi cɛ lɛp thilɛ <br />
ram mi bi jɛ gäk. <br />
23Kä bä jɛ pua̱t piny <br />
ce̱tnikɛ lo̱c, <br />
kä ba dhɔr gua̱n luɔ̱th kɛ jɛ.” <br />
24“Kä bi gɔy dhɔaar gua̱n diaal te wi̱i̱dɛ, gaat diaal amäni nɛy tin di̱t bikɛ guic ni jɛ, bikɛ ce̱tnikɛ kuak li̱eeri kɛnɛ dha̱a̱ri. 25Ɛn cäŋ ɛmɔ, cu Kuoth Nhial in la Ruey Ɣɔaa wee, ɛn lo̱c in ca pua̱t piny ɛ bumɛ bɛ luɛ̈k. Jɛn ba jɛ jɔap piny a bɛ tɛɛth, kä bi kuak tin kapɛ pɛ̈ɛ̈n a bikɛ tiath,” ruac ni ɣän Kuoth Nhial. <br />
<h3><a href="isa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
