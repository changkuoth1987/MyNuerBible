<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
15 <br />
Ruac Ɛ-li-padh <br />
1Kä cu Ɛ-li-padh gat Te-man <br />
jɛ loc i̱, <br />
2“Dëë ram mi pɛl ruac loc kɛ <br />
ca̱r mi thil luɔt, <br />
a bi rɔ thiäŋ kɛ ruac <br />
mi baŋ? <br />
3Derɛ ruac mi thil luɔt lat, <br />
ruac mi thil mi bɛ nööŋ? <br />
4Kä lo̱ki luth Kuɔth, <br />
kä ci palu kɛ Kuoth kuɛ̈ɛ̈. <br />
5Kɛ ɣöö dueerku ca ji̱ ŋi̱eec, <br />
ɛ ci ka̱n ni ruaacni nɛɛni <br />
tin jiäk. <br />
6Ci rɔ kuɛth kɛ thokdu, <br />
a /ci mɔ a ɣän, <br />
lɛpdu cɛ ji̱ gɔany. <br />
7“Ɛ ku ji̱n ɛ ram ëë dapkɛ <br />
kɛ nhiam? <br />
Kiɛ kɔaŋ cak ni ji̱ kä pääm? <br />
8Kä ji̱n ci luek Kuɔth liŋ? <br />
Ɛ ku pɛl nath tekɛ ji̱n <br />
kä rɔɔdu? <br />
9Kä ɛŋu mi ŋäci kä kuec kɔ? <br />
Kä ɛŋu ŋäci mɔ <br />
kä kui̱c nɛy ɛ? <br />
10Te nɛy ti ci wuɔ̱thkiɛn <br />
a cuɔri rɛydan, <br />
ti kɔaŋ dap nikɛ kä guur. <br />
11A /ken luek Kuɔth ku cop lɔɔcdu, <br />
ruac in cɛ la̱t ji̱ agɔaa? <br />
12Ɛŋu bath lɔcdu ji̱ jɔ̱ɔ̱r ɔ, <br />
kä ci wäŋku cuɔl ɛ cuc ɔ, <br />
13a gak i̱ kɛ Kuoth <br />
mɔ bi rieet ti̱ti̱ lat ɔ? <br />
14Kä ɛŋa kä naath gɔaa ɔ, <br />
kiɛ ɛŋa ca dap ɔ kä tëë <br />
kɛ cuŋ? <br />
15Nɛnɛ Kuoth /cɛ jaakɛ ŋäth, <br />
a cäŋɛ ni pua̱a̱r <br />
/cɛ gɔaa waaŋdɛ, <br />
16derɛ kulɛ tëë di kä ram mi <br />
jiääk mi tekɛ dueer, <br />
mi lätni dueer ce̱tkɛ <br />
ma̱th pi̱i̱ni! <br />
17“Ji̱n liŋ ɣä I-yob, <br />
a ji̱ la̱tdä mia̱a̱ ŋa̱cä ni, <br />
18(mi ca lat ɛ nɛy ti pɛl <br />
kä /ken gua̱ni jɛ tɛ̱̈ɛ̱̈, <br />
19tëë ca ka̱m mun, <br />
kä thilɛ juɔ̱r mi ci rët <br />
kɛ rɛydiɛn.) <br />
20Ram mi gua̱n dueeri mi gua̱n gaak <br />
thukɛ ni̱nkɛ diaal a bɛc, <br />
run teekädɛ diaal kɛ rik. <br />
21Jiööth dualä diaal te ji̱thdɛ, <br />
mi cɛ tekɛ mal, <br />
ba jɛ mak ɛ ma̱a̱c nath. <br />
22Kä /cɛ jɛ ŋäth i̱ bɛ kään <br />
rɛy muɔ̱th, <br />
kɛ ɣöö liipɛ ni mut <br />
mi bi jɛ näk. <br />
23Kä jɛn wi̱elɛ go̱o̱rɛ mi̱eth, <br />
kɛ ɣöö ŋäcɛ jɛ i̱ ci ni̱n <br />
lieth thia̱k. <br />
24Ci ga̱a̱c kɛnɛ cuɔ̱c jɛ jak <br />
kä dual, <br />
ce̱tdɛ nikɛ kuäär mi ci rɔ <br />
rialikä kɛ ɣöö bɛ jɛ mak. <br />
25Kɛ ɣöö cɛ tetdɛ cuɔ̱ŋ nhial <br />
kä Kuoth, <br />
kä cɛ jɛ lat jɔ̱ɔ̱r, <br />
26banɛ Kuoth a cɛ tetdɛ cio̱c#15:26 cio̱c Lotdɛ ni ɣöö mi ci raan tetdɛ kap nhial ɛ kui̱rɛ., <br />
kɛ ko̱t mi thiɛk thiɛk kä bum. <br />
27Kɛ ɣöö cɛ nhiamdɛ kum kɛ lia̱a̱, <br />
kä cɛ lɛ̈tdɛ yiɛn <br />
kɛ dep li̱eth, <br />
28kä bɛ ciɛŋ ni wi̱i̱ ti ci da̱k, <br />
kɛnɛ duel mi ca ciaaŋdɛ päl, <br />
mi ci ria̱p a ca di̱r juaacni. <br />
29Kä jɛn /cɛ bi tekɛ ria̱ŋ <br />
kä /ci ria̱ŋdɛ bi jääny, <br />
kä /cɛ wecdɛ bi met <br />
yiath piny. <br />
30Kä /ci muth jɛ bi päl, <br />
kä ba puɔ̱nydɛ waŋ ɛ mac, <br />
ba jɛ cu lɔk ɛ ruacdɛ. <br />
31A jɛ ci rɔ kaŋ kɛ ŋa̱th <br />
kä mi thil luɔt, <br />
kɛ ɣöö thilɛ mi bɛ jek thi̱n. <br />
32Bɛ kööt a /ken gua̱a̱thdɛ ni cop, <br />
kä /cɛ rɔ bi nyɔk kɛ jëc. <br />
33Bɛ ce̱tnikɛ ŋɔ̱a̱r mi pɛn dɛykɛ <br />
a /ken kɛ ni ciɛk, <br />
ce̱tnikɛ jiath Ɔ-lip <br />
mi pɛn gaaknikɛ. <br />
34Kɛ ɣöö nɛy tin thil Kuoth <br />
bikɛ rol, <br />
kä bi mac dho̱r nɛɛni <br />
tin nhɔakɛ kök waŋ. <br />
35Kɛn ruëtkɛ ni rik, <br />
kä ba dap ni dueer, <br />
kä car lɔcdiɛn ni baŋ.” <br />
<h3><a href="job chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
