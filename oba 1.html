<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
1 <br />
Luk Ɛ-dɔm <br />
1Nɛmɛ ɛ jɛn nöp Kuɔth <br />
kɛ thok O-bad-yaa, <br />
nɛmɛ ɛ jɛn mëë ci Kuäär ni Kuoth <br />
Nhial ɛ lar kɛ kui̱ Ɛ-dɔm. <br />
Ci Kuoth Nhial jääkdɛ jäk <br />
kä dööri, <br />
kä cua kɔ jɛ liŋ wëë i̱, <br />
“Wanɛ thi̱n, ka̱pnɛ <br />
wec Ɛ-dɔm ko̱r.” <br />
Da̱k Ɛ-dɔm <br />
2Kuoth Nhial jio̱kɛ Ɛ-dɔm i̱, <br />
“Bi thil lua̱ŋ rɛy dööri, <br />
kä bi nɛy diaal <br />
ji̱ cany ɛlɔ̱ŋ, <br />
3ci ca̱r liakädu ji̱ ɣɔam, <br />
ji̱n ram mi ciɛŋ ni wi̱c pa̱a̱m <br />
mi curcur, <br />
ci cieeŋdu la̱th ni wi̱i̱ pa̱a̱m, <br />
kä laari jɛ i̱, <br />
‘Ɛŋa mi dee ɣä ka̱p piny?’ <br />
4Cäŋ bi rɔ lo̱th ce̱tkɛ cuɔɔr, <br />
kä bi duelu la̱th <br />
ni rɛy ciɛri, <br />
bä ji̱ thöt piny niɛ wi̱ni, <br />
mɛmɛ kɛ ruac ni Kuoth Nhial. <br />
5“Mi bä wa̱a̱n kiɛ ma̱a̱c <br />
kä ji̱ kɛ wäär, <br />
kuɛɛ la da̱k mi ni̱n di kä ji̱? <br />
Ɛ /ca dee ku kual ni <br />
min ro̱ŋ kɛ pua̱nykiɛn? <br />
Kä mi pon naath dɛy wal, <br />
/cɛ la tëë kɛ ruëc? <br />
Kä nɛn ɛ ji̱ tɛ̈ru <br />
/ka̱n ji̱ luɔ̱th. <br />
6Ɛŋu ba E-thɔ ku war inɛ mi? <br />
Ba kuakɛ diaal ka̱m ni raar! <br />
7Kä bi ji̱ kɔaaru ji̱ mɛ̈t, <br />
kä bikɛ ji̱ juɔc ni këth, <br />
ba ji̱ wän pɛl ɛ ji̱ maarädu, <br />
kä bikɛ ca̱pdu kuëŋ, <br />
kä bikɛ nyuaakdu jak kä dhuur <br />
ciökniku, <br />
kä bikɛ ŋɛ̈r i̱, <br />
‘Jɛn thilɛ mi ŋäcɛ.’ ” <br />
Luɔt däkä Ɛ-dɔm <br />
8Mɛmɛ laar Kuoth Nhial jɛ i̱, <br />
“Ɛn cäŋ ɛmɔ, bä pɛl ji̱ Ɛ-dɔm nor, <br />
kä bä ji̱ ŋäckä ŋɔaani dup <br />
pääm E-thɔ? <br />
9Bi wäthku cu ŋɛ̈ɛ̈r, lö Te-man, <br />
kɛ ɣöö ɛ cäŋ li̱eth rɛmni <br />
ko̱o̱r kä Ɛ-dɔm.” <br />
10“Kɛ näkdu kɛnɛ yiöŋdu <br />
kɛ gatmuɔɔr ni Je-kɔb, <br />
bi buar i̱ kum ɛ dur, <br />
kä bi cu thil luɔt ni ciaŋ. <br />
11Kɛ cäŋ ëë curi cuɔ̱ŋ gekä, <br />
cäŋ ëë tölkɛ ni ti̱eckiɛn ɛ <br />
ji̱ tɛ̈r, <br />
kä curi guec ni jɛ riɛkdɛ, <br />
mëë curi ce̱tnikɛ kɛn nɛy tëë cua <br />
Jɛ-ru-tha-lɛm war, <br />
kä cukɛ kuakɛ däk kä rɔ̱. <br />
12Dämuɔɔri tin te kä Juda, <br />
/ci kɛ dee kuɔ̱m waŋ <br />
kɛ cäŋ däkädiɛn, <br />
kä /ci lɔcdu dee tɛɛth <br />
kɛ cäŋ rikädiɛn, <br />
kä /ci kɛ dee dɔl kɛ jiɛ̈th <br />
lɔaacdiɛn. <br />
13/Ci dee coth rɛɛk nɛɛnikä <br />
kɛ ɣöö bikɛ wä guec <br />
mi bɛ̈cdiɛn, <br />
kä /ci ria̱ŋdiɛn dee wä pɛc <br />
kɛ cäŋ jiɛthä lɔaacdiɛn. <br />
14/Ci dee cuɔ̱ŋ kam duɔ̱pni <br />
kɛ ɣöö bi nɛy tin barkɛ rɔ <br />
ben näk, <br />
kä /ci nɛy tin ci kään dee <br />
ben ka̱m ji̱ tɛ̈r <br />
kɛ cäŋ däkädiɛn.” <br />
Kuoth bɛ döör diaal luk <br />
15“Cäŋ in bi Kuoth Nhial ɛ luk <br />
ni döör diaal cɛ thia̱k, <br />
niɛ nɔ ci la̱tɔ, ba lät kä ji̱ bä. <br />
Kä bi lätku diaal rɔ <br />
luɔ̱c ni ji̱. <br />
16Kɛ ɣöö cia maath wi̱i̱ <br />
pa̱a̱mdä in rɛl rɔ, <br />
inɔ bä, bi döör diaal <br />
maath thi̱n. <br />
Ɛ puc, kɛn bikɛ maath <br />
a bikɛ rɔ̱ kui̱c yɔ̱ŋ, <br />
kä bɛ ce̱tnikɛ mi <br />
/ka̱n kɛ kɔŋ cak.” <br />
Juc ji̱ I-thɛ-rɛl kɛ naath <br />
17“Kä päm Dha-yɔn ba ka̱n jek thi̱n, <br />
kä bɛ la gua̱a̱th mi rɛl rɔ, <br />
kä bi thok duëël Je-kɔb <br />
gua̱a̱thdiɛn cu ciɛŋ. <br />
18Bi thok duëël Je-kɔb a mac, <br />
kä bi bo̱lɛ a thok <br />
duëël Jo-thɛp, <br />
kä bikɛ thok duëël E-thɔ pɛt, <br />
ce̱tkɛ min la mac juaac a pɛt, <br />
kä thilɛ kuɛ̈ɛ̈ mi bi duɔth <br />
kɛ tëk thok duëël E-thɔ,” <br />
mɛmɛ laarɛ Kuoth Nhial. <br />
19“Kä bi ji̱ Nɛ-gɛb, Ɛ-dɔm ka̱n, <br />
kä bi ji̱ täpni konyä ca̱ŋ, <br />
jɔk yiëër röl <br />
ji̱ Pi-li-thɛt ka̱n, <br />
amäni röl ji̱ Ɛ-pa-rim kɛnɛ <br />
röl Tha-mɛ-ria, <br />
kä bi Ben-ya-min Gil-yad ka̱n. <br />
20Kä bi nɛy tëë ca pɛc kä <br />
ji̱ I-thɛ-rɛl ɛmɛ, <br />
röl ji̱ Ɣɛlɛ̈ ka̱n, <br />
a wä kä Po-ni-cia amäni <br />
Dhar-pɛ̈th. <br />
Kä bi pɛ̈ɛ̈c Jɛ-ru-tha-lɛm tin <br />
te kä Thɛ-pa-rad, <br />
kui̱c rööl Nɛ-gɛb ka̱n. <br />
21Kä bi ka̱a̱n wä wi̱i̱ Pa̱a̱m Dha-yɔn, <br />
kɛ ɣöö bikɛ Ɛ-dɔm ben ruac, <br />
kä bi kuääriɛn <br />
cua Kuoth Nhial.” <br />
<h3><a href="oba chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
