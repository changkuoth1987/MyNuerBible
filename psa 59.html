<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
59 <br />
Pal kɛ kui̱ lua̱k kä gua̱n tɛ̈r <br />
(Dit Dee-bid ëë kiitdɛ mëë ci Thɔɔl jɛ jäkä naath ti wa jɛ lim dhɔrɛ kɛ ɣöö dëë jɛ wä näk) <br />
1Kän ɣä kä ji̱ tɛ̈rä lö Kuothdä, <br />
gaŋ ɣä kä nɛy tin <br />
görkɛ makdä. <br />
2Luäk ɣä kä nɛy tin la̱tkɛ jiäk, <br />
kä kän ɣä kä kɛn na̱a̱k <br />
nath ti̱ti̱. <br />
3Duundɛ ɣöö nɛnɛ bɛ bi̱i̱m kɛn ni näkdä, <br />
kɛn nɛy ti ji̱ tiilä ca rɔ̱ <br />
dol kɛ makdä, <br />
kä thil ɛ kiɛ duer mi cä <br />
la̱t lö Kuoth Nhial, <br />
4ɛ cäŋ thilɛ duer mi cä la̱t, <br />
la kɛn cua̱ riŋ wa rɔ̱ <br />
rialikä kɛ kui̱dä. <br />
Ku rɔɔdu jiɛc lö Kuoth <br />
kä bër luäk ɣä, <br />
ku jɛ ben nɛn ɛ ji̱n. <br />
5Kä ji̱n Kuoth Nhial in <br />
la Ruey Ɣɔaa, <br />
ɛ ji̱n Kuoth I-thɛ-rɛl. <br />
Jiɛc rɔ bër tɔ̱ŋ döör diaal, <br />
cu raan päl kä kɛn ji̱ la̱a̱t <br />
jiäkni tɔ̱tɔ̱. <br />
6La lunykɛ jɔk kɛ thiaŋ, <br />
ja̱lnikɛn däär wec kɛ ŋɛ̈ɛ̈ny <br />
ce̱tkɛ jio̱o̱k. <br />
7Ɛn wa̱nɔ bikɛ cu kueth nikɛn, <br />
moth lëëpkiɛn ce̱tnikɛ thɛp, <br />
kɛ ɣöö laar kɛnɛ i̱, <br />
“Ɛŋa mi liŋ kɔn?” <br />
8Duundɛ ɣöö la dɔli kɛ lö Kuoth, <br />
la lɛɛŋi kɛn <br />
döör diaal ti̱ti̱. <br />
9Kä lö buɔ̱mdä, ɣän bä guic ni ji̱, <br />
kɛ ɣöö ɛ ji̱n gääŋdä <br />
lö Kuoth. <br />
10Kuothdä min nhɔk ɣä <br />
bɛ wä nhiamdä, <br />
Kuothdä bɛ ɣä ka̱m juc <br />
ji̱ tɛ̈rä. <br />
11/Cu näk nikɛ lö Kuoth, <br />
kɛ ɣöö dëë nɛɛkä <br />
jɛ pa̱l ruëëc. <br />
Ku jaknikɛ kä yi̱c kɛ buɔ̱mdu, <br />
kä luucnikɛ ni piny, <br />
lö kuäär in la ko̱tda. <br />
12Kä kɛ kui̱ dueerikiɛn, <br />
kɛnɛ rieet thuknikiɛn, <br />
ɛ liakdiɛn ku kɛ käp. <br />
Kui̱ lamä kɛn ka̱a̱cni tin ci <br />
kɛn kɛ lat, <br />
13ɛ ŋɛ̈ɛ̈ny thuukɛ, <br />
thukɛ amäni mi/cɛ thil ram <br />
mi ci duɔth. <br />
Ɛ jɛn bi wi̱c muɔ̱ɔ̱n <br />
ɛ ŋa̱c kɛɛliw ɔ. <br />
Ɛn ɣöö Kuoth Je-kɔb tëë <br />
wi̱i̱ muɔ̱ɔ̱n kɛɛliw. <br />
14La lunykɛ jɔk kɛ thiaŋ, <br />
ja̱lnikɛn däär wec kɛ ŋɛ̈ɛ̈ny <br />
ce̱tnikɛ jio̱o̱k. <br />
15Ku wi̱el ni kɛn kɛ go̱r mi̱eth, <br />
bikɛ cu kuɔm mi /ken kɛ <br />
mi̱eth mi ro̱ŋ jek. <br />
16Duundɛ ɣöö ɣän bä diit kɛt <br />
kɛ kui̱ bumädu, <br />
nikɛ runwaŋ ɣän bä dit <br />
kɛt kɛ jɔw mi di̱i̱t kɛ kui̱ <br />
nho̱kädu min thil pek. <br />
Kɛ kui̱ kä ɣöö ɛ ji̱n gääŋdä, <br />
kä ɛ ji̱n luääkdä <br />
kɛ cäŋ rikädä. <br />
17Kɛ ɣöö ɛ ji̱n buɔ̱mdä ɣän bä ku <br />
puany ni ji̱ kɛ diit, <br />
kɛ ɣöö ɛ ji̱n gääŋdä lö Kuoth, <br />
ji̱n Kuoth in nhɔk ɣä. <br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
