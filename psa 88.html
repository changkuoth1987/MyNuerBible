<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
88 <br />
Wiee kɛ kui̱ lua̱k <br />
(Dit ji̱ kɔaar Kora) <br />
1Aɣ Kuoth Nhial ɛ ji̱n <br />
Kuoth känädä, <br />
ɣän bä cɔl ni ji̱ kɛ <br />
cäŋdäär kɛnɛ wäär. <br />
2Ku palä mal ni liŋ, <br />
kä gäŋ ji̱thku kɛ wieedä. <br />
3Kɛ ɣöö ci tieeydä thiäŋ kɛ rik, <br />
kä ci tëkdä thia̱k nikɛ kɔ̱a̱k. <br />
4Ɣän ca ɣä kuɛn kɛɛl nikɛ <br />
nɛy tin bi wä kɔ̱k, <br />
ɣän cä cu ce̱tnikɛ ram <br />
mi thil luääk. <br />
5Ca ɣä päl ce̱tnikɛ ram mi ci li̱w, <br />
ce̱tnikɛ ram mi ca näk mi ca <br />
tɔa̱a̱c rɛy kɔ̱kä, <br />
cä ce̱tnikɛ nɛy ti ca pa̱l ruëëc, <br />
nɛy tin /ci lɛ yop. <br />
6Ci ɣä cu la̱th ni rɛy kɔ̱a̱k <br />
kunyä mi lue̱ŋ lue̱ŋ, <br />
ci ɣä la̱th ni guäth <br />
mi lue̱ŋ kä col. <br />
7Ci ŋɛ̈ɛ̈nydu thiak ɛlɔ̱ŋ kɛ ɣä, <br />
kä ci muaŋdu ɣä kum ɛ dur. <br />
8Ci ɣä jakä ba̱nykɛ piny <br />
ɛ mäthnikä, <br />
ci ɣä cu jak kä <br />
mi lökɛ ɛ kɛn. <br />
Ca ɣä cu ga̱k rɛc guäth mi <br />
/cä rɔ dëë met kual thi̱n, <br />
9Ci nyinkä lɛ nën kɛ kui̱ pärä. <br />
Kä ɣän la cɔalä ni ji̱ lö <br />
Kuoth Nhial ni ciaŋ, <br />
ɣän tarä tetkä nhial palä ji̱. <br />
10Ji̱n la nyuthi nɛy tin ci li̱w <br />
ti ga̱ykɛ naath? <br />
Kä dëë nɛy ti ci li̱w ji̱ puany? <br />
11Ɛ dëë nhökdu min thil pek, <br />
ku lat rɛy kɔ̱a̱kni kunyä, <br />
kiɛ dëë ŋa̱thdu lat gua̱thni <br />
nɛɛni tin ci da̱k? <br />
12Kä ba lätku tin ga̱ŋkɛ naath <br />
ku ŋa̱c rɛy muɔ̱th, <br />
kiɛ ba luäk känädu ŋa̱c muun <br />
nɛɛni tin ca pa̱l ruëëc? <br />
13Duundɛ ɣöö la thiëëcä ni ji̱ <br />
kɛ luak lö Kuoth Nhial, <br />
la palä ji̱ kɛ runwaŋ. <br />
14Kä ɛŋu mi yiäki ɣä <br />
lö Kuoth Nhial? <br />
Ɛŋu mɔ teyi rɔ mɔ kɛ ɣä? <br />
15Ɣän cä cuuc ɛlɔ̱ŋ ni ŋuɛɛtädä <br />
ɛ la thia̱k ni lia̱a̱dä, <br />
cä cuuc ɛlɔ̱ŋ kɛ duäcdu <br />
ɛ cä ŋɔa̱a̱ŋ. <br />
16Ci ŋɛ̈ɛ̈nydu ɣä nor, <br />
kä ci gakdu ɣä duɔ̱p ni piny. <br />
17La kɛn ɣä a go̱l piny kɛ cäŋ <br />
kɛɛliw ce̱tnikɛ nyɔc. <br />
Cikɛ ɣä go̱l kui̱ni diaal. <br />
18Ci ɣä jak kä ba̱nykɛ piny <br />
ɛ nhöökä kɛnɛ mäthnikä, <br />
muth cɛ cua̱ jɛn määthdä <br />
min thia̱k kɛ ɣä. <br />
<br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
</body>
</html>
