<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
17 <br />
Ruac go̱o̱kä mi jiääk kɛ kui̱ Da-math-kɛth <br />
1Nɛmɛ ɛ ruac go̱o̱kä, kɛ kui̱ Da-math-kɛth i̱, <br />
“Nɛnɛ Da-math-kɛth, <br />
/cɛ bi ŋot ala wec, <br />
jɛn bɛ la ni di̱r jiäkni. <br />
2Ba ti̱ec Ä-ro-er ba̱ny piny, <br />
bɛ la gua̱a̱th tɔ̱ɔ̱cä deet, <br />
kä thilɛ ram mi bikɛ yiɛl. <br />
3Ba ti̱ec Ɛ-pa-rim tin bum däk, <br />
kä bi kuäär thuɔ̱k <br />
kä Da-math-kɛth, <br />
bi nɛy tin ŋot ɛ tëk kä <br />
ji̱ Thi-ri-ya <br />
cuuc ce̱tnikɛ ji̱ I-thɛ-rɛl,” <br />
ruac ni ɣän Kuoth Nhial in la Ruey Ɣɔaa. <br />
4“Ɛn cäŋ ɛmɔ bi gɔɔy Je-kɔb thil, <br />
kä bi thiɔl pua̱a̱nydɛ thuɔ̱k. <br />
5Bɛ ce̱tnikɛ min la ŋeer bɛɛl, <br />
bɛl ti te cuŋä a määt, <br />
kä bɛ wuɔ̱thkiɛn tëm, <br />
ce̱tkɛ ram mi ŋuk wuɔ̱th bɛɛl <br />
rɛy lo̱o̱lä ji̱ Rɛ-pa. <br />
6Bɛ tekɛ bɛl ti doth thi̱n, <br />
ce̱tnikɛ min la tɛ̈ŋkɛ <br />
dɛy jiaath Ɔ-lip, <br />
min la wäŋ rɛw kiɛ diɔ̱k <br />
a doth yuanä, <br />
kä bi ŋuaan kiɛ dhieec duɔth, <br />
kä kaar jiaath mi tekɛ dɛy,” <br />
ruac ni ɣän Kuoth Nhial ni Kuoth I-thɛ-rɛl. <br />
7Ɛn cäŋ ɛmɔ bi naath guic ni Cääkdiɛn, bikɛ guic ni Kuoth I-thɛ-rɛl. 8/Ca bi guic ni yi̱kni, tin lät kɛn kɛ kɛ tetkiɛn, kä /ca mi ca la̱t kɛ tetkiɛn ce̱tkɛ Ä-ce-rim kiɛ yi̱kni tin waŋkɛ wal tin kuɔ̱r kuɔ̱ɔ̱r thi̱n bi guic. <br />
9Ɛn cäŋ ɛmɔ bi wi̱i̱kiɛn tin buɔ̱m buɔ̱ɔ̱m ce̱tnikɛ gua̱th ti ca päl ɛ ji̱ Iwi kɛnɛ ji̱ Ɛ-mor, tëë ci kɛn kɛ ba̱ny piny kɛ kui̱ ji̱ I-thɛ-rɛl, bi kɛn diaal te ni baaŋ. <br />
10Ci yɛn Kuoth ëë kään <br />
yɛ pa̱l ruëëc, <br />
kä /ken yɛn Päm lua̱kdun tim. <br />
Kɛ kui̱ ɛmɔ cäŋ ci yɛn bɛl <br />
ti gɔw pith, <br />
kä bia pal ni Kuoth mi dɔ̱ŋ, <br />
11a cäŋ bikɛ jak kä do̱ny, <br />
kɛ jɛn cäŋ ɔ kɛl ɔ, <br />
kä bikɛ jak kä ɣär kɛ <br />
kɛ cäŋ in dɔ̱ŋ, <br />
ŋotdɛ thil mi bi ŋɛr kɛ cäŋ ŋër, <br />
ba cäŋ jiɛthä lɔaac kɛnɛ <br />
bɛ̈c lɔaac mi ci thuk. <br />
12Liɛŋɛ jɔw dööri, <br />
wuɔ̱ɔ̱kɛ ce̱tnikɛ muaŋ yiëër! <br />
Liŋɛ ɛn rɔal nath, <br />
ce̱tdɛ nikɛ wuɔ̱w muɔŋä mi di̱i̱t! <br />
13Rɔal nath ce̱tdɛ nikɛ wuɔ̱w <br />
pi̱i̱ni ti ŋuan, <br />
duundɛ ɣöö mi wä Kuoth ruac kɛ kɛ, <br />
bikɛ rɔ̱ bar ni nɔ̱nä, <br />
bɛ kɛ lɔk ce̱tnikɛ tur mi lɔk <br />
ruɔth ɛ wi̱i̱ pa̱a̱m, <br />
kiɛ ce̱tnikɛ nuɔ̱ɔ̱r <br />
mi lɔk thulɛ. <br />
14Kä kɛ thiaŋ bi naath dual ɛlɔ̱ŋ! <br />
Kä kɛ runwaŋ thilɛ <br />
ram mi bi te wa̱nɔ! <br />
Nɔmɔ ba jɛn kui̱c nɛɛni <br />
tin cakɔ mac, <br />
ba jɛn min bi pɛn kä nɛy <br />
tin cakɔ pɛc. <br />
<h3><a href="isa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
