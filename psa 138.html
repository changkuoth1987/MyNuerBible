<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
138 <br />
Dit tɛthä lɔaac <br />
(Dit Dee-bid) <br />
1Ɣän bä ji̱ liak lö Kuoth Nhial, <br />
kɛ lɔcdä kɛɛliw, <br />
bä ji̱ puany kɛ dit <br />
nhiam kua̱ri. <br />
2Ɣän bä pal ɛ luɔtdä ni luaakdu <br />
min rɛl gɔɔydɛ rɔ, <br />
ɣän bä ciötdu liak kɛ kui̱ <br />
nho̱kädu kɛnɛ gɔɔydu, <br />
kɛ ɣöö ciötdu kɛnɛ ruacdu <br />
la̱th wi̱i̱ kä ti diaal. <br />
3Mɔ cä ji̱ cɔlɔ, la looci ɣä, <br />
kä curi ti̱eeydä jakä <br />
liakɛ rɔ kɛ buɔ̱m. <br />
4Bi kua̱r wec muɔ̱ɔ̱n diaal ji̱ puany <br />
lö Kuoth Nhial, <br />
kɛ ɣöö ca ruacdu liŋ. <br />
5Akɛ liakɛ lät Kuɔth Nhial, <br />
kɛ ɣöö di̱t buɔ̱m Kuɔth Nhial. <br />
6Cäŋ ni mɔ te Kuoth ni nhialɔ <br />
tiitdɛ nɛy tin <br />
mua̱l mua̱a̱l, <br />
duundɛ ɣöö nɔ̱a̱nɛ kɛ ji̱ liakä. <br />
7Ɛ cäŋ ni mi ja̱lä rɛy rikni mi, <br />
curi tëkdä gaŋ, <br />
kä curi ɣä kän kä gak ji̱ tɛ̈rä <br />
kɛ buɔ̱mdu. <br />
8Bi Kuoth Nhial ɣä lät <br />
kä min cɛ la̱r ɣä, <br />
kɛ ɣöö nhökdu tëë thi̱n <br />
amäni cäŋ kɛl <br />
lö Kuoth Nhial. <br />
/Cu la̱t tetniku bäny piny. <br />
<br />
</body>
</html>
