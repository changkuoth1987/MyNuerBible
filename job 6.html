<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
6 <br />
Luɔc I-yob kɛ jɛ <br />
1Kä cu I-yob jɛ loc i̱, <br />
2“Mi ca rikä kɛnɛ cuɔ̱cdä thɛm! <br />
3Kɛ thuɔ̱k, dee thiak ni kɛn <br />
kä liɛt yiëër. <br />
Kɛ kui̱c ɛmɔ ruacdä ɛ baŋ. <br />
4Kɛ ɣöö bääri Kuɔth in bum ni <br />
jɛn kä ti diaal a puɔ̱ɔ̱nydä. <br />
A ci yiëëdä lueŋdiɛn math, <br />
tin luɔ̱thkɛ kä Kuoth <br />
cikɛ ben kä ɣä. <br />
5Ci muul met wiee mi tëë rɛy wal, <br />
kiɛ ci yaŋ met wiee <br />
mi läk ɛ? <br />
6Duundɛ ɣöö ɛŋa mi dee mi̱eth <br />
mi bäl bäl cam <br />
a thil milɛ, <br />
kä ɛ cuɔm ŋukä te rɛy <br />
kä bua̱r? <br />
7/Ci lɔcdä mi̱eth mi ce̱tkɛ nɔ go̱o̱r, <br />
kɛ ɣöö mi̱eth mi ce̱tkɛ nɔ <br />
la mocɛ ɣä juey. <br />
8“Kä duŋ mi cä kulɛ thiec <br />
dee Kuoth ɣä kulɛ ka̱m <br />
min göörä, <br />
9inɔ dee Kuoth ɣä kulɛ däk, <br />
a bɛ ɣä woc rɛy nath! <br />
10DEE nɔmɔ ku la wi̱cdä <br />
a dee cak tɛɛth ni lɔcdä ɛn <br />
rɛy rikä nɔmɔ, <br />
kɛ ɣöö /ka̱n ruac Kuɔth <br />
met gak. <br />
11Ɛ buɔ̱m in mi̱th tekɛ ɣä mɔ, <br />
min dëë kulɛ ŋäth? <br />
Kä ɛ guut in mi̱th dëë kulɛ <br />
lip ɔ? <br />
12Ɛ ku ɣän buɔ̱m ce̱tkɛ päm, <br />
kiɛ puɔ̱nydä ɛ yiëëth? <br />
13Kɛ thuɔ̱k thilɛ ɣä buɔ̱m <br />
mi dëë kän ni rɔ, <br />
kä thilɛ duɔ̱ɔ̱p mi dëë luäk rɔ. <br />
14“Kä ram mi tekɛ riɛk ce̱tkɛ nɛ <br />
go̱o̱rɛ ni mäthni ti gɔw, <br />
a cäŋ cɛ luth Kuɔth pa̱l ruëëc. <br />
15Kä yɛn gaat maar /cä yɛ ŋäth <br />
ce̱t yɛn nikɛ löli pi̱i̱ni nhial, <br />
tin la kööt mi thilɛ nhiaal. <br />
16Kɛn löli la thiäŋ kɛ pi̱ <br />
ti kɔ̱a̱c kɔa̱a̱c. <br />
17Kä mɔ ci ɣɔw leth ɔ, <br />
la kɛ cua̱ thil. <br />
18Kä la päl ja̱a̱l duɔ̱pdiɛn, <br />
ba pi̱ ben go̱r rɛy dɔaar <br />
kä bikɛ cu li̱w. <br />
19La go̱o̱r ja̱a̱l tin bä kä Teemɔ pi̱, <br />
nɛy tin bä kä Cɛba görkɛ pi̱ <br />
kɛ ŋa̱th. <br />
20Bi lo̱ckiɛn cu jiääk kɛ ɣöö <br />
ŋa̱th kɛn, <br />
la cup kɛ kɛ jiath lɔaac <br />
ɛn wi̱ni. <br />
21Kä yɛn bä ɛn täämɛ cia nyoth <br />
ɛn ɣöö /ci yɛn ɣä bi luäk, <br />
cia mi bɛc nɛn kä cia <br />
cu dual. <br />
22Kä ɣän, cä yɛ thiec i̱, <br />
‘Muɔcɛ ɣä kɛ muc’? <br />
Kiɛ cä yɛ jiök i̱, <br />
‘Thöpɛ duŋ ko̱kä kɛ kui̱dä <br />
kä nyinkun’? <br />
23Kiɛ cä yɛ jiök i̱, <br />
‘Ka̱nɛ ɣä tetdä gua̱n tɛ̈r’? <br />
Kiɛ, ‘Luɛ̈lɛ ɣä kä nɛy tin <br />
ciaŋkɛ naath a jiäk’? <br />
24“Nyuthni ɣä duerä, bä jɛ liŋ. <br />
Nyuthni ɣä min cä dui̱r. <br />
25Ruac thukä bɛc ɛ! <br />
Kä ɛŋu mi go̱o̱ri i̱ bi lat? <br />
26Lotdi ni ɣöö bi ruac in cä <br />
lat rialikä, <br />
kiɛ go̱o̱ri ni ɣöö bi wiee däkädä <br />
nɛmɛ a ruac baaŋ? <br />
27Ji̱n yori ni gaakni kɛ kui̱ raam <br />
mi thil gua̱n, <br />
kä kɔki ni määthdu kɛ yio̱w. <br />
28“Täämɛ guic ɣä agɔaa, <br />
ɣän /cä ji̱ bi la̱t kac. <br />
29A ji̱ kua̱ ka̱p cuɔ̱ŋ, <br />
/cu lɛ wä ɛlɔ̱ŋ, <br />
cu ɣä bɛl ta̱a̱ kɛ cuɔ̱ɔ̱ŋ. <br />
30Ɣän lɛ̈n lɛ te duer mi cä la̱t? <br />
Ɣän /cä mi la duer dee lar. <br />
<h3><a href="job chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
