<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
80 <br />
Pal kɛ kui̱ locä gɔɔyä I-thɛ-rɛl thi̱n <br />
(Dit A-thap) <br />
1Liŋkɔ lö yieen ji̱ I-thɛ-rɛl, <br />
ji̱n ram min buɔth Jo-thɛp <br />
ce̱tkɛ dɛl! <br />
Ji̱n ram in te kɔm kuäärädɛ <br />
wi̱i̱ pua̱nyni, <br />
ti ce̱tkɛ pua̱ny jaakni, <br />
nyuthni di̱tdu, <br />
2ji̱ Ɛ-pa-rim kɛnɛ Ben-ya-min <br />
kɛ Ma-na-thɛ. <br />
A buɔ̱mdu jɔc, <br />
bër bɛ luäk nɛy! <br />
3Luucnikɔ jɔk lö Kuoth in la <br />
Ruey Ɣɔaa, <br />
nyuthnikɔ gɔɔydu, <br />
dɔ̱ŋ bakɔ kään. <br />
4Kä lö Kuoth Nhial ni Kuoth in <br />
la Ruey Ɣɔaa, <br />
bɛ ku amäni nɛy bi ŋɛ̈ɛ̈nyɔ <br />
kɛ pal nɛɛniku? <br />
5Ci mi̱eeth ni nɛɛku <br />
kɛ mi̱eth wi̱i̱kä, <br />
kä ci ma̱a̱thnikɛ kɛ mer <br />
jiɛthä lɔaac. <br />
6Ci nɛy cu jakä dɔalkɛ <br />
ɛ ji̱ thieekäda, <br />
kä lɛ̈ŋkɛ kɔ ɛ ji̱ tɛ̈ra. <br />
7Luucnikɔ jɔk lö Kuoth in la <br />
Ruey Ɣɔaa, <br />
nyuthnikɔ gɔɔydu, <br />
dɔ̱ŋ bakɔ kään. <br />
8Ji̱n curi dɔ jiaath ka̱n <br />
muun I-jëp, <br />
kä curi döör tuɔ̱k raar thi̱n <br />
kä curi jɛ cu pith. <br />
9Curi mundɛ pur, <br />
kä cuɛ ciökɛ yiath piny <br />
kä cuɛ mun thiäŋ. <br />
10Cu ti̱eepdɛ wä kum ni <br />
wuɔ̱th päämni, <br />
cuɛ kɛ wä kum amäni jiɛn <br />
luɔ̱ɔ̱ri tin di̱t <br />
amäni karkiɛn, <br />
11kä cu karkɛ räth ni yie̱e̱r, <br />
kä cu ciökɛ pith ni <br />
Kiir Yu-pɛ-ree-tidh. <br />
12Kuɛ la ŋu mɔ curi pänydɛ to̱l <br />
kä piny ɔ, <br />
puɔnkɛ dɛykɛ ɛ nɛy diaal tin <br />
ret kɛ duɔ̱ɔ̱p? <br />
13Jɛn ku kuɔ̱ɔ̱n dɔaar <br />
ɛ dɔny kä piny ɔ, <br />
kä ku ley dɔaar diaal ɛ cam. <br />
14Lunyni kä kɔ lö Kuoth in la <br />
Ruey Ɣɔaa, <br />
liecni ni nhial, kä bër nɛnɛ, <br />
titdɛ ɛn jiath ɛmɛ, <br />
15min ci pith nikɛ tet <br />
cuëëcdu, <br />
jɛn kaar in ci röm rɔ. <br />
16Cikɛ jɛ jɔap piny, kä ca jɛ <br />
waŋ kɛ mac, <br />
cikɛ mal lɛ thuuk kɛ kui̱ <br />
ŋɛɛnyädu kɛ kɛ. <br />
17Kämni luäkdu ram min te cueecdu, <br />
ɛn ram in bum min ci mëk rɔ. <br />
18Inɔ cakɔ bilɛ loc jɔk kɔɔru, <br />
kämnikɔ tëk kɛ ɣöö bakɔ ji̱ pal <br />
nikɛ ciötdu. <br />
19Luucnikɔ jɔk lö Kuoth in la <br />
Ruey Ɣɔaa, <br />
nyuthnikɔ gɔɔydu, <br />
dɔ̱ŋ bakɔ kään. <br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
