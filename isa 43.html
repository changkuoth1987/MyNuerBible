<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
43 <br />
Lär Kuɔth kɛ luäk nɛɛnikɛ <br />
1Täämɛ nɛmɛ ɛ min ci <br />
Kuoth Nhial ɛ lar, <br />
jɛn ram in cak ji̱ lö Je-kɔb, <br />
jɛn ram in tääth ji̱ <br />
ji̱n I-thɛ-rɛl wëë i̱, <br />
“/Cuarɛ dual, kɛ ɣöö cä yɛ luɛl, <br />
kä cä yɛ cɔl ni ciöötni, <br />
kɛ yɛn nɛɛkä. <br />
2Mi wä yɛn pi̱w wä jiɛth, <br />
ɣän bä te kɛɛl kɛ yɛ, <br />
mi jiathɛ kiɛr <br />
/ci yɛn bi mua, <br />
kä mi ja̱lɛ rɛy maac /cɛ yɛ bi waŋ, <br />
/cɛ yɛ bi pɛt ɛn bo̱l maac. <br />
3Kɛ ɣöö ɛ ɣän Kuoth Nhial <br />
ni Kuothdun, <br />
ɣän Kuoth I-thɛ-rɛl <br />
kä Käändun. <br />
Ɣän bä I-jëp jak kä pälɛ yɛ, <br />
bä Kuc kɛnɛ Thɛba thöp <br />
kɛ gua̱a̱thdun. <br />
4Kɛ ɣöö gɔw yɛn ɛlɔ̱ŋ waaŋdä, <br />
kä luɔ̱thkɛ yɛ kä nhɔakä yɛ, <br />
ɣän bä naath la̱th guäthdun, <br />
nɛy ti bä thöp kɛ kui̱ <br />
teekädun. <br />
5/Cuarɛ dual kɛ ɣöö <br />
ta̱a̱ kɛɛl kɛ yɛ, <br />
bä gaatkun nööŋ kui̱ känyä ca̱ŋ, <br />
kä bä yɛ ma̱a̱t kui̱ konyä ca̱ŋ. <br />
6Kä bä ji̱ kuec caam la̱r <br />
ɣöö pa̱lɛ kɛ, <br />
kä bä ji̱ kuec cuëëc la̱r <br />
ɣöö /cuarɛ kɛ rɔm jɔk, <br />
no̱o̱ŋni dhɔɔlkä guäth <br />
in nɔ̱a̱n nɔ̱a̱n, <br />
kä no̱o̱ŋni nyieekä <br />
ni peek ɣɔaa, <br />
7kɛn nɛy diaal tin cɔalkɛ <br />
kɛ ciötdä, <br />
tin cä cak kɛ kui̱ wutädä, <br />
kɛn tin cä la̱t kä cä täth.” <br />
Juda ɛ neen Kuɔth <br />
8No̱o̱ŋni nɛy tin tekɛ wäŋ <br />
kä kɛ ciöör raar, <br />
nɛy tin tekɛ ji̱th <br />
kä kɛ mi̱eŋ! <br />
9Ɛ döör diaal duɔlkɛ rɔ̱ <br />
guäth kɛl, <br />
kä a naath matkɛ rɔ̱. <br />
Ɛŋa rɛydiɛn dëë nɛmɛ lat ɔ, <br />
mɔ dëë kɔn nyuɔ̱th tëë <br />
ci wä ni wal ɔ? <br />
Akɛ latkɛ nëndiɛn kɛ ɣöö <br />
bakɛ kulɛ ŋa̱c ɛn ɣöö <br />
kɛ thuɔ̱ɔ̱k, <br />
bi nɛy tin kɔ̱ŋ ɛ kulɛ liŋ, <br />
kä bikɛ cu wee kɛ thuɔ̱ɔ̱k. <br />
10Cu Kuoth Nhial wee i̱, <br />
“Ɛ ji̱n neendä,” <br />
kä ɛ ji̱n ja̱ŋdä mi cä mɛk, <br />
kɛ ɣöö bi ɣä ŋa̱c kä bi ɣä ŋäth, <br />
kä biɛ ŋa̱c ɛn ɣöö ɛ ɣän. <br />
Kä thilɛ kuoth mi te nhiamdä, <br />
kä thilɛ kuoth mi bi <br />
te kɔɔrä. <br />
11Ɛ ɣän Kuoth Nhial, <br />
kä thilɛ kään mi dɔ̱ŋ <br />
mi /ci mɔ a ɣän. <br />
12Cä yɛ nyuɔ̱ɔ̱th kä cä yɛ kän <br />
kä cä yɛ la̱t ruac, <br />
mëë thilɛ kuoth mi juɔ̱r <br />
mi te rɛydun, <br />
kɛ yɛn nëën kä ɣä, <br />
ruac ni ɣän Kuoth Nhial. <br />
13“Ɛ ɣän Kuoth kä bä ŋot <br />
ɛ ni ɣän, <br />
thilɛ ram mi dëë kään tetkädä, <br />
kä mi cä la̱t tëëkɛ ram <br />
mi dëë jɛ woc?” <br />
Ba̱r nath kɛ rɔ̱ kä ji̱ Bɛ̈-bi-lɔn <br />
14Cu Kuoth Nhial in la Lueelu <br />
ni Kuoth I-thɛ-rɛl wee i̱, <br />
“Kɛ kui̱du, ɣän bä rɛm <br />
jäk kä Bɛ̈-bi-lɔn, <br />
ba gääkni diaal to̱l kä piny, <br />
kä bä rɔal ji̱ Bɛ̈-bi-lɔn <br />
loc ni jiath lɔaac. <br />
15Ɛ ɣän Kuoth Nhial Kɛlu <br />
min Rɛl Gɔɔydɛ rɔ, <br />
Kuääru kä cääk I-thɛ-rɛl.” <br />
16Kä cu Kuoth Nhial nɛmɛ lar, <br />
jɛn min ci duɔ̱ɔ̱p la̱t <br />
rɛy baar, <br />
min tekɛ duɔ̱ɔ̱p <br />
rɛy pi̱i̱ni ti ŋuan, <br />
17mëë däk thurbiɛɛli <br />
kɛnɛ jiöŋkööri, <br />
kä jooc rɛm köör tin wäth, <br />
tekɛ ni piny /ca rɔ̱ <br />
bi nyɔk kɛ jiëc, <br />
cua kɛ däk ce̱tkɛ min <br />
la mac ɛ yia̱nykɛ. <br />
18Kä cu Kuoth Nhial wee i̱, <br />
“/Cu tëë ci wä car, <br />
kä /cu tëë wal tim. <br />
19Kä nɛnɛ ɣän la̱tdä ni mi <br />
pay tuɔɔk, <br />
tuɔɔkɛ ɛn täämɛ, <br />
ci jɛ nɛn? <br />
Ɣän bä duɔ̱ɔ̱p la̱t däär dɔaar, <br />
kä bä kiɛr la̱t <br />
rɛy dɔaar rɛ̈w. <br />
20Ba ɣä luɔ̱th ɛ ley dɔaar, <br />
ba ɣä luɔ̱th ɛ guɔɔr kɛ wuɔ̱t, <br />
kɛ ɣöö cä pi̱w jak kä te <br />
däär dɔaar, <br />
cä kiɛr jak kä te <br />
däär dɔaar rɛ̈w, <br />
cä nɛɛkä tin cä mɛk moc <br />
kɛ ti ba math, <br />
21kɛn nɛy tin cä lät <br />
kä rɔɔdä, <br />
kɛ ɣöö ba ɣä puany.” <br />
Duer I-thɛ-rɛl <br />
22Cu Kuoth Nhial wee i̱, <br />
“Yɛn ji̱ Je-kɔb <br />
/ka̱nɛ ɣä cɔl, <br />
kä ci yɛn ŋɔa̱a̱ŋ kɛ ɣä <br />
lö ji̱ I-thɛ-rɛl! <br />
23/Ken yɛn ɣä nöŋ muc <br />
deetkun tin waŋkɛ, <br />
kä /ken yɛn ɣä luɔ̱th <br />
kɛ luurikun. <br />
Ɣän /ka̱n yɛ moc rik <br />
kɛ thiec mucni, <br />
kä /ka̱n yɛ kok kɛ wa̱ŋ <br />
wal tin kɔp. <br />
24/Ken yɛn ɣä kök wäl <br />
in kɔp kɛ yio̱w, <br />
kä /ken yɛn ɣä nöŋ <br />
thiɔl mucnikun. <br />
Duundɛ ɣöö cia dɛ̈c ni ɣä piny <br />
kɛ dueerkun, <br />
cia ɣä jak kä cuc kɛ jiäkun. <br />
25“Ɛ ɣän, ɛ nëë päl dueerkun <br />
diaal kɛ ca̱r lɔaacdä, <br />
ɣän /cä dueerkun bi tim. <br />
26Kä gɔanyɛ ɣä, wanɛ guäth luɔ̱k, <br />
lat go̱o̱nydu dɔ̱ŋ <br />
bi tekɛ cuɔ̱ɔ̱ŋ. <br />
27Ci guuri tëë nhiam duer, <br />
kä ci nɛy tin luɔckɛ thokdu <br />
ɣä duer duer. <br />
28Kɛ kui̱c ɛmɔ cä bööth <br />
luaakdu jak kä po̱c, <br />
kä bä Je-kɔb jakä da̱kɛ, <br />
kä ba I-thɛ-rɛl kuëth.” <br />
<h3><a href="isa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
