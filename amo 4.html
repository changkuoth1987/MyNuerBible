<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
4 <br />
Luk mään Tha-mɛ-ria <br />
1“Liɛŋɛ riet ti̱ti̱, <br />
yɛn näc Ba-can, <br />
ti̱n te pääm Tha-mɛ-ria, <br />
ti̱n yɔaŋkɛ ga̱y, kä dɔanykɛ <br />
kɛ kä piny, <br />
ti̱n löŋkɛ cɔwkiɛn i̱, <br />
‘Nöŋɛ kɔ kɔaŋ mi mathkɔ.’ <br />
2Ci kuäär ni Kuoth Nhial rɔ yac <br />
kɛ ciaŋ gɔɔyädɛ in ɣɛl <br />
rɔ i̱, <br />
ɛpuc bi gua̱a̱th dhil ben, <br />
mi ba yɛ buath raar <br />
kɛ ti̱i̱tni, <br />
kä ba nyintiɛtnikun buɔth <br />
kɛ gɔɔri. <br />
3Yɛn diaal bia wä raar ɛ wirwir, <br />
kɛ kuil pa̱a̱ny wec. <br />
Kä ba yɛ wä yuɔr kä Ɣar-mon,” <br />
ci Kuoth Nhial ɛ lar inɔ. <br />
Thil cärä I-thɛ-rɛl <br />
4“Bia kä Beth-ɛl kä la̱tdɛ <br />
dueerkun thi̱n, <br />
bia kä Gil-gal kä repɛ <br />
kɛ thi̱n bä. <br />
Kä nööŋɛ luurikun ni ciaŋ <br />
kɛ runwaŋ, <br />
kä nööŋɛ wa̱l wa̱a̱likun ni ciaŋ <br />
kɛ diɔ̱ɔ̱k ni̱ni. <br />
5Kä muɔcɛ rɔ̱ kɛ luuri tɛthä lɔaac <br />
kɛ buɔl jurayä mi tekɛ thuɔp, <br />
ala muc Kuɔth, <br />
kä liakɛ rɔ kɛ luuri ti̱n thöpɛ <br />
kɛ lɔcdun, <br />
kä la̱tdɛ kɛ naath. <br />
Kɛ ɣöö ɛ jɛn min nhɔk yɛn <br />
ɛ lö gaat I-thɛ-rɛl, <br />
ruac ni Kuäär ni Kuoth Nhial. <br />
6“Ɣän cä rɛ̈kun diaal nöŋ buɔth, <br />
kɛnɛ thil kä mi camkɛ <br />
ciëëŋnikun, <br />
kä ŋotdɛ /cia luny kä ɣä,” <br />
ruac ni Kuoth Nhial. <br />
7“Ɣän cä yɛ pën nhiaal, <br />
guäth in ci duɔth ni päth <br />
da̱ŋ diɔ̱k kä gua̱a̱th ŋër, <br />
la jakä jɛ kä dɛ̈m rɛɛk kɛl, <br />
guäth in pënä jɛ dɛ̈m rɛɛk in dɔ̱ŋ, <br />
la dɛmɛ kakä kɛl, <br />
guäth in kööt kak in <br />
/känɛ demikä. <br />
8Leny ji̱ rɛ̈kni rɛw kiɛ diɔ̱k rɔ̱ <br />
rɛɛk dɔ̱diɛn, <br />
kɛ ɣöö deekɛ rɔ̱ wä ma̱th <br />
pi̱ thi̱n, kä /cikɛ kayŋua̱a̱k, <br />
kä ŋotdɛ /cia luny kä ɣä,” <br />
ruac ni Kuoth Nhial. <br />
9“Cä yɛ nöŋ duɔ̱l ka̱a̱kni wal <br />
kɛ kui̱ kɔaŋ, <br />
kä cä kɛ jak kä rɔl, <br />
kä cä kɔryɔm jak kä camɛ <br />
dɛy ŋɔa̱a̱p kɛnɛ jiath Ɔ-lip, <br />
kä ŋotdɛ /cia luny kä ɣä,” <br />
ruac ni Kuoth Nhial. <br />
10“Cä yɛ luɔ̱ny liaw mi ce̱tkɛ <br />
duŋ ji̱ I-jëp, <br />
cä ŋuɛ̈tnikun näk kɛ mut, <br />
kä ca jiöŋköörikun pɛ̈c, <br />
kä /ci ŋuäny wecdun yɛ <br />
bi nhök ciaŋ, <br />
kä ŋotdɛ /cia luny kä ɣä,” <br />
ruac ni Kuoth Nhial. <br />
11“Kä yɛ cä tha̱a̱ŋkun däk, <br />
ce̱tnikɛ mëë ci Kuoth Thɔ-dɔm <br />
kɛnɛ Go-mo-ra däk, <br />
kä cuarɛ ce̱tnikɛ tɛ̈ɛ̈ jiaath <br />
mi ka̱nkɛ maac, <br />
kä ŋotdɛ /cia luny kä ɣä,” <br />
ruac ni Kuoth Nhial. <br />
12“Kɛ kui̱ ɛmɔ, rialɛ rɔ ikä <br />
lö ji̱ I-thɛ-rɛl, <br />
kɛ römdun kɛ Kuothdun, <br />
kɛ ɣöö bä yɛ lät kä ti̱ti̱.” <br />
13Ɛ jɛn ram in tääth pääm <br />
kä jak jiɔam kä te thi̱n, <br />
jɛn ram min la nyuth raan <br />
cär lɔaacdɛ, <br />
jɛn ram in jak bak ɣɔaa kä muth, <br />
kä jälɛ wuɔ̱thni päämni, <br />
ɛ jɛn min cɔal ciötdɛ i̱ <br />
Kuoth Nhial in la Ruey Ɣɔaa! <br />
<h3><a href="amo chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
