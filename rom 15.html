<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
15 <br />
Jakni lɔc nɛɛni tin kɔ̱ŋ kä tɛth a /ci mɔ a ji̱n <br />
1Kä kɔn nɛy tin bum ŋäthä banɛ a lua̱k nɛɛni tin kɔc ŋa̱thdiɛn, kä /cuarnɛ moc ni rɔ̱ kɛ tɛ̈th lɔaac. 2A ramɔ kä kɔn jak lɔc gua̱n thieekädɛ kä tɛth kɛ kui̱ gɔɔyädiɛn, kɛ ɣöö bɛ kɛ luäk kɛ pi̱eth rɛy ŋäthä. 3Kɛ ɣöö /ken Kritho moc ni rɔɔdɛ kɛ tɛ̈th lɔaac, kä ce̱tkɛ min ca gɔ̱r i̱,#15:3 Diit 69:9. “Ci kuethni tin kuëthkɛ ni yɛ pɛn wi̱i̱dä.” 4Kɛ ɣöö tëë diaal tëë ca gɔ̱r ni wal, gɔ̱a̱rkɛ kɛ kui̱ ŋi̱i̱cädan, kɛ ɣöö banɛ tekɛ ŋa̱th kɛnɛ dhieel kɛ buɔ̱m lɔaac min ci ruac Kuɔth ɛ ka̱m kɔn. 5A Kuoth in bä dhieel kɛnɛ buɔ̱m lɔaac kä jɛ käm yɛ ciaaŋ malä kamnikun, ce̱tkɛ ta̱a̱ Yecu Kritho, 6kɛ kui̱ kä ɣöö dee yɛn Kuoth kä Gua̱n Kua̱ran ni Yecu Kritho puany kɛ jɔw kɛl. <br />
Thuk ti gɔw kɛ kui̱ Yecu kɛ nyin ji̱ Juudh kɛnɛ Jur <br />
7Nyuɔ̱ɔ̱rɛ rɔ̱ agɔaa, ce̱tkɛ min ci Kritho yɛ nyuɔ̱ɔ̱r agɔaa kɛ kui̱ puɔnyä Kuɔth. 8Kä bä jɛ la̱r yɛ ɛn ɣöö Kritho ɛ läät kɛ kui̱ ji̱ Juudh kɛ ɣöö bɛ thuɔ̱k Kuɔth nyoth, mëë ci Kuoth ɛ la̱r gua̱ndɔɔŋni ji̱ Juudh jakä thuɔ̱k. 9Kä dee Jur Kuoth puany kɛ kui̱ kɔ̱cä lɔaacdɛ. Ce̱tkɛ min ca gɔ̱r i̱,#15:9 Diit 18:49, 2 Tham 22:50. <br />
“Kɛ kui̱c ɛmɔ bä ji̱ liak rɛy Juri, <br />
kä bä ciötdu puany kɛ diit.” <br />
10Kä cua lɛ gɔ̱r bä i̱,#15:10 Ŋuɔ̱t 32:43. <br />
“A lo̱ckun tɛth lö Jur, <br />
kɛ nɛɛkɛ kɛɛl.” <br />
11Kä ca nyɔk kɛ gɔ̱a̱r i̱,#15:11 Diit 117:1. <br />
“Liakɛ Kuäär ni Kuoth, <br />
yɛn Jur diaal, <br />
kä a nɛy diaal liakɛ jɛ.” <br />
12Kä cu I-ca-yaa jɛ nyɔk kɛ lär i̱,#15:12 Ica 11:10. <br />
“Bi kuɛ̈ɛ̈ Jɛthi ben, <br />
jɛn ram min jiɛc rɔ <br />
kɛ ɣöö bɛ Jur ruac, <br />
kä kɛ jɛ bi Jur tekɛ ŋa̱th.” <br />
13A Kuoth ŋäthä thiäŋ yɛ kɛ tɛ̈th lɔaac kɛnɛ mal rɛy ŋäthä, kɛ ɣöö bi ŋa̱thdun te thi̱n kɛ lua̱ŋ Yieekä in Gɔaa in Rɛl Rɔ. <br />
Lat Puɔl kɛ min gɔ̱ɔ̱rɛ a jɔc <br />
14Ɣän puɔ̱nydä gaatmaari lɔcdä ro̱ŋ kɛ kui̱dun, ɛn ɣöö thiäŋ yɛn kɛ gɔɔy, kä thia̱ŋ yɛn kɛ ŋäc ŋɔaani, kä ta̱yɛ kɛ lua̱ŋ kɛ ŋi̱i̱cdun kɛ rɔ̱. 15Kɛ tha̱a̱ŋ ŋɔaani cä yɛ gɔ̱a̱r warɛgak kɛ ɣöö bia kɛ tim kɛ kui̱ kɔ̱cä lɔaac in ca ka̱m ɣä ɛ Kuoth, 16kɛ ɣöö bi ɣän a läät Kritho Yecu kɛ kui̱ Juri. La̱tdä ala bo̱o̱th palä mi ŋi̱i̱c thuk tin gɔw kɛ kui̱ Kuɔth, kɛ ɣöö dee Juri a muc ti nhɔk Kuoth kɛ ti ca lɛy ɛ Yiëë in Gɔaa in Rɛl Rɔ. 17Inɔ, ɣän liakä rɔ rɛy Kritho Yecu kɛ tin cä la̱t kɛ kui̱ Kuɔth. 18Ɣän thilɛ mi bä lat ɛ ni min ci Kritho ɛ la̱t kɛ ɣä kɛ ɣöö bä Jur jak kä ɣöö ba Kuoth luɔ̱th. Kɛn cikɛ Kuoth luɔ̱th kɛ min cä lat kä cä la̱t, 19kɛ buɔ̱m nyuuthni kɛnɛ ti ga̱ykɛ naath kɛ lua̱ŋ Yieekä Kuɔth. Ɣän cä ruac Kuɔth lat nikä Jɛ-ru-tha-lɛm a räth nikä I-li-ri-kum cä thuk ti gɔw lat kɛ kui̱ Kritho. 20Di̱t lɔcdä, kɛ ɣöö bä thuk ti gɔw kɛ kui̱ Yecu lat gua̱thni tin /ka̱n ciöt Kritho kɔŋ liŋ thi̱n, kɛ ɣöö /cä jɛ go̱r ɛn ɣöö bä la̱tdä la̱t wi̱i̱ la̱t mi ci radɔ̱diɛn ɛ tok. 21Kä ce̱tkɛ min ca gɔ̱r i̱,#15:21 Ica 52:15. <br />
“Bi nɛy tin /ka̱n la̱t thuk <br />
kɛ kui̱ Yecu bikɛ jɛ nɛn. <br />
Kä bi nɛy tin /ka̱n jɛ met <br />
liŋ jɛ ŋa̱c.” <br />
Ca̱r Puɔl kɛ gui̱lɛ kɛ Röm <br />
22Nɛmɛ ɛ jɛn luɔt kä min gaŋ ɣä jɔ̱ɔ̱r kɛ bendä kä yɛ gua̱thni ti ŋuan. 23Kä ɛn täämɛ cä thuɔ̱k kɛ la̱t ɛn gua̱thni ti̱ti̱, kä mëë göörä ben kä yɛ kɛ run ti ŋuan, 24ɛn täämɛ göörä ben kä yɛ. Ɣän bä yɛ bak kɛ wädä kä Thɛ-peen, kä bia ɣä wä luäk kɛ wädä ɛn wi̱ni, guäth in ci lɔcdä tɛ̈th lɔaac kɛ gui̱lun. 25Kä ɛn täämɛ wa̱a̱ kä Jɛ-ru-tha-lɛm wa̱a̱ nɛɛ gan Kuɔth tin cɛ lɛy luäk. 26Kɛ ɣöö ci ji̱ Ma-tha-do-nia kɛnɛ ji̱ A-ke-ya ɛ nhɔk ɛn ɣöö bikɛ muc thöp kɛ kui̱ caani tin te rɛy nɛɛni Kuoth tin te kä Jɛ-ru-tha-lɛm. 27Cu kɛn ɛ nhɔk i̱ ba la̱t, kä ɛpuc ɛ cuɔ̱ɔ̱ŋ kä kɛ. Kä kɛ ɣöö ci Jur ben nyuaakä puthä yieekä ji̱ Juudh, gɔaa ɛ bä ɛn ɣöö bi kɛn nyinkiɛn nyuak kɛ ji̱ Juudh. 28Mi wa̱a̱ nɛmɛ wä thuk inɔ, kä cä kɛ ka̱m tin ca dol, ɣän bä yɛ bak kɛ wädä kä Thɛ-peen. 29Kä ŋa̱cä jɛ ɛn ɣöö mi wa̱a̱ ben kä yɛ bä ben kɛ puɔ̱th Kritho mi ro̱ŋ. <br />
30Dämaari, ɣän la̱ŋä yɛ kɛ kui̱ Kua̱ran ni Yecu Kritho kɛnɛ nhök Yieekä, ɛn ɣöö bia lät kɛ ɣä kɛɛl rɛy palikun kɛ Kuoth kɛ kui̱dä. 31Palɛ kɛ ɣöö dëë ɣä kän kä nɛy ti thil ŋa̱th kä Ju-dia, kɛnɛ ɣöö dëë la̱tdä kä Jɛ-ru-tha-lɛm nhɔk ɛ nɛɛ Kuɔth tin cɛ lɛy ɛn wi̱ni, 32inɔ, kɛ ruac Kuɔth dëë ben kä yɛ kɛ tɛ̈th lɔaac, a dee puɔ̱nydä wä, pɛl rɛydun. 33A Kuoth malä tekɛ yɛn diaal. Inɔnɔ. <br />
<h3><a href="rom chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
