<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
1 <br />
1Nɛmɛ ɛ ruac Kuɔth Nhial mëë ci ben kä gök ni Mikaa raan rööl mi cɔali Mo-rɛ-cɛth, mëë ruec ni Yo-tham kɛnɛ A-ɣadh kɛ Ɣidh-ki-yaa, kua̱r Juda tin di̱t, mëë cɛ nyuɔ̱th jɛ kɛ kui̱ Tha-mɛ-ria kɛnɛ Jɛ-ru-tha-lɛm. <br />
Pa̱r kɛ kui̱ Tha-mɛ-ria kɛnɛ Jɛ-ru-tha-lɛm <br />
2Liɛŋɛ nɛmɛ yɛn dör diaal, <br />
kä liŋɛ lö wi̱c muɔ̱ɔ̱n, kɛ tin <br />
diaal tin cieŋ thi̱n. <br />
Kuäär ni Kuoth ɛ neendun, <br />
ɛn Kuoth Nhial ni luaakdɛ <br />
min rɛl rɔ. <br />
3Nɛ̈nɛ jɛ, Kuoth Nhial bëë kɛ <br />
ni guäth cieŋädɛ, <br />
bɛ ben ja̱l wuɔ̱thni päämni <br />
wi̱i̱ muɔ̱ɔ̱n. <br />
4Kä bi pääm thia̱y ciöknikɛ, <br />
ce̱tkɛ kɔl rɛy maac, <br />
Kä bi lööli rɔ ba̱k, ce̱tkɛ pi̱w, <br />
ti ca wuɔc guäth mi lɛ̈ɛ̈r. <br />
5Kɛn tɔ̱tɔ̱ diaal bäkɛ kɛ kui̱ <br />
dui̱rä Je-kɔb, <br />
kɛnɛ dueer tin ca la̱t ɛ thok <br />
duëël I-thɛ-rɛl. <br />
Kä duer I-thɛ-rɛl ɛŋu? <br />
/Ciɛ gua̱th palä kuthni <br />
ji̱ Tha-mɛ-ria? <br />
Kä dueer thuɔk duëël Juda ɛŋu? <br />
/Ciɛ gua̱th palä kuthni <br />
ji̱ Jɛ-ru-tha-lɛm? <br />
6Kɛ kui̱c ɛmɔ ɣän bä Tha-mɛ-ria <br />
jak kä di̱r juaacni <br />
rɛy dɔaar, <br />
ala gua̱th pi̱thä ka̱a̱kni wal <br />
kɛ kui̱ kɔaŋ. <br />
Kä ɣän bä päämkɛ yuɔr <br />
ni rɛy lo̱o̱lä, <br />
kä bä keŋkɛ jak kä jɔc. <br />
7Kä ba kuthkɛ diaal tiath <br />
ni ŋëëtni, <br />
kä ba tin diaal tin <br />
ca thöp rɛy <br />
luaak riäärädɛ waŋ kɛ mac, <br />
kä bä kolaaŋkɛ diaal dup. <br />
Kɛ ɣöö cɛ tin kɔakɛ leerɛ mat, <br />
kä bi kɛn loc jɔk nikɛ duɔ̱p <br />
leerä. <br />
8Kɛ kui̱ kä nɛmɛ, ɣän bä wiee <br />
kä bä pa̱r. <br />
Ɣän bä ja̱l kɛ pa̱a̱tkä <br />
kä bä te juutdä. <br />
Ɣän bä wiee ce̱tnikɛ rɛɛl, <br />
kä bä pa̱r ce̱tnikɛ wuɔ̱t. <br />
9Kä /ci buɔ̱ɔ̱tkɛ bi gɔw, <br />
kä cɛ ben kä Juda, <br />
kä cɛ cop ni thiekni Jɛ-ru-tha-lɛm <br />
guäth in cieŋ nɛɛkä thi̱n. <br />
Cuɔ̱p gua̱n tɛ̈r kä Jɛ-ru-tha-lɛm <br />
10/Cuarɛ jɛ lat kä Gɛ̈th <br />
kä /cuarɛ wiee. <br />
Kä yɛn ji̱ Beth-ɔp-ra, <br />
dalɛ ni rɔ̱ rɛy tupä duëël <br />
pärä. <br />
11Kä yɛn ji̱ Ca-pir wiaa baaŋ <br />
a thil bieyni. <br />
Kä /ci nɛy tin cieŋ kä Dhää-nan <br />
bi ben raar. <br />
Kä ji̱ Beth-e-dhɛl pärkɛ, <br />
thilɛ gua̱a̱th luäkä ɛn wi̱ni. <br />
12Kä nɛy tin cieŋ kä Ma-roth <br />
liɛpkɛ luäk a bɛc, <br />
kɛ ɣöö ci Kuoth Nhial da̱k nööŋ <br />
thiekä Jɛ-ru-tha-lɛm. <br />
13Kä yɛn ji̱ La-kic, <br />
yiënɛ jio̱ŋko̱o̱ri <br />
kɛ thurbiɛɛli. <br />
Kɛ yɛn kɛn tëë jekɛ duer kä <br />
ji̱ I-thɛ-rɛl, <br />
kä cia ji̱ Dha-yɔn cu jak <br />
kä dui̱r. <br />
14Kɛ kui̱c ɛmɔ bi yɛn muc däkä <br />
piɛny thöp ji̱ Mo-rɛ-cɛth-gath. <br />
Kä bi wi̱i̱ Ak-dhib a ti kaŋkɛ <br />
kua̱r I-thɛ-rɛl. <br />
15Kä yɛn ji̱ Mo-rɛ-cɛth, <br />
bä yɛ nyɔk, <br />
kɛ nöŋ ram mi bi yɛ käp. <br />
Kä bi wuɔ̱t I-thɛ-rɛl wä kä <br />
Ä-du-lam. <br />
16Kä muɔ̱tdɛ wuɔ̱thkun kɛ kui̱ pärä <br />
gankun tin nhɔakɛ. <br />
Muɔcɛ rɔ̱ wok ce̱tkɛ nyoŋgol <br />
kɛ ɣöö ba gaatkun naŋ pɛɛcä. <br />
<h3><a href="mic chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
