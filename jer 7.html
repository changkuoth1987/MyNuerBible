<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
7 <br />
Ruac Yir-mɛ-yaa rɛy luak Kuɔth <br />
1Nɛmɛ ɛ ruac Kuɔth ëë ci ben kä Yir-mɛ-yaa wëë i̱, 2“Cuŋni thok luaak Kuɔth Nhial, kä lat ruac ɛmɛ, larɛ ɛn ɣöö liɛŋɛ ruac Kuɔth Nhial lö yɛn ji̱ Juda diaal tin la bä pal ɛn luaak ɛmɛ. 3Kä Kuoth Nhial in la Ruey Ɣɔaa ni Kuoth I-thɛ-rɛl larɛ ɣöö, rialɛ ciaŋdun ikä bä yɛ jak kä cieŋ ɛn guäth ɛmɛ. 4Kä /cuarɛ rieet ti̱ti̱ ŋäth a bia wee i̱, ‘Nɛmɛ ɛ luak Kuɔth Nhial, ɛ luak Kuɔth Nhial, ɛ luak Kuɔth Nhial.’ <br />
5“Kä mi /cia dupkun rialikä kɛ thuɔ̱k kä cia ciaŋ jiäknikun päl, kä la̱tdɛ ni thuɔ̱k kamnikun, 6kä /ci yɛn juɔ̱r kɛnɛ ram mi thil gua̱n kɛ ciek jɔkä ciɛŋ a jiäk, kä /ci yiɛn riɛm ran bi pär kɛ wuth piny ɛn guäth ɛmɛ, kä /cia bi guɔ̱ɔ̱r ni kuth kɔ̱kiɛn tin dëë tëkdun bath, 7kä ɣän bä yɛ jak kä cieŋ ɛn guäth ɛmɛ, mun ëë cä ka̱m guurikun ni wal amäni cäŋ kɛl. <br />
8“Kä nɛ̈nɛ jɛ, ŋääth yɛn ni ruac kacä mi thil luɔt. 9Kä yɛn bia ŋot kɛ näk nath, kɛnɛ dhöm, kɛ ya̱c baaŋ, kɛnɛ wäŋ kuth Baal wal tin kuɔ̱r kuɔ̱ɔ̱r, kä guur yɛn ni kuth ti kɔ̱kiɛn ti kuecɛ, 10kä bia ben cuɔ̱ŋ nhiamdä rɛy luaak in palkɛ ɣä thi̱n kä bia wee i̱, ‘Cakɔ kään!’ Ka̱n mi wä yɛn lät ni tin diaal tin lökɛ? 11Kä ɛn luak ɛ palkɛ ɣä thi̱n ɛ, cɛ thil luɔt ɛ ca ni di̱r jiäkni waaŋdun? Kä nɛ̈nɛ jɛ, ɣän puɔ̱nydä guɛcä jɛ, ruac ni ɣän Kuoth Nhial. 12Kä täämɛ wiaa guäth ëë la palkɛ ɣä thi̱n kɛ nhiam kä Cilo, wiaa guiɛcɛ min cä lät kä jɛ kɛ kui̱ dueeri nɛɛnikä ni ji̱ I-thɛ-rɛl. 13Kä täämɛ kɛ ɣöö cia ti̱ti̱ diaal la̱t, kä ruacä kɛ yɛ ni ciaŋ, kä /ci yɛn ruacdä liŋ, kä cɔalä yɛ, kä /ci yɛn ɛ loc, 14kɛ kui̱c ɛmɔ, ɣän bä luak in palkɛ ɣä thi̱n, kä ŋääth yɛn ɛ, kɛnɛ gua̱a̱th ëë cä ka̱m yɛ kɛ guurikun, ɣän bä jɛ lät kä mi ce̱tkɛ mëë cä lät kä Cilo. 15Kä bä yɛ woc waaŋdä, ce̱tnikɛ mëë cä ji̱ maarädun diaal kɔŋ woc, kuay Ɛ-pa-rim diaal, ruac ni ɣän Kuoth Nhial.” <br />
Lo̱k Kuɔth kɛ pal kuthni jiɛn <br />
16“Kä ji̱n Yir-mɛ-yaa, /cu pal kɛ kui̱ nɛɛni ti̱ti̱, kä /cu duɔ̱ɔ̱r thiec kɛ kui̱diɛn mi dëë luäk nikɛ, kɛ ɣöö ɣän /cä ji̱ bi liŋ. 17Kä ji̱n /ken min lät kɛn ɛ rɛy wi̱i̱ni Juda kɛnɛ rɛy duɔ̱pni Jɛ-ru-tha-lɛm nɛn? 18Ɛn ɣöö määt dho̱li jiɛn, kä dɔp gua̱ni mac, kä läny män nuɔ̱pni ti ba lät ni kuäär ciëk nhial mi̱eth. Kä muɔckɛ kɔaŋ piny kɛ kui̱ kuthni ti kɔ̱kiɛn, kua ɣä lɛ jak kä gak. 19Kuɛ la jɛn ɣän ram in ba jak kä gak? Kä ci kɛn nyon ni pua̱nykiɛn? 20Kɛ kui̱c ɛmɔ, bä gakdä wuɔc ɛn guäth ɛmɛ, kä naath kɛnɛ ley kɛ jiɛn diaal kɛnɛ tin do̱ny muun. Kä bɛ pɛ̈t a thilɛ ram mi bi jɛ yieny. Ruac ni ɣän Kuoth Nhial.” <br />
21Kä cu Kuoth Nhial in la Ruey Ɣɔaa Kuoth I-thɛ-rɛl nɛmɛ lar, wëë i̱, “Matdɛ mucdun in waŋkɛ kä luurikun, kä camɛ ri̱ŋ. 22Kɛ ɣöö mëë nööŋä guuri raar ro̱o̱l I-jëp, /ka̱n ruac kɛ kɛ kä thilɛ mi cä la̱r kɛ kɛ kui̱ mucni tin waŋkɛ kɛnɛ luuri. 23Cä jiök nikɛ i̱, ‘Luɔ̱thɛ ruacdä, bi ɣän a Kuothdun, kä bi yɛn a nɛɛkä. Kä guɔ̱ɔ̱rɛ ni ruac in cä la̱t yɛ, dɔ̱ŋ bɛ rɔ lot kɛ yɛ.’ 24Duundɛ ɣöö /ken yɛn ɛ luɔ̱th kä /ka̱nɛ jɛ liŋ, cu buɔ̱m ni wuɔ̱thkun kä cuarɛ wä la̱t ni cär lɔacdun. Cu loc ni yɛn jɔk kä ɣöö dee yɛn wä nhiam. 25Kä nikɛ gua̱a̱th ëë bä kɛ guurikun raar ro̱o̱l I-jëp cu mäni walɛ, ni ciaŋ la yɛ a ja̱kä kä ja̱a̱ŋkä diaal ni go̱o̱k ni ciaŋ ni ciaŋ. 26Kä ŋotdɛ /cia ɣä liŋ, bum ni wuɔ̱thkun. Cia la̱t ni jiäk ɛlɔ̱ŋ kä gua̱ni. <br />
27“Inɔ lät nikɛ rieet ti diaal ti̱ti̱, kä /ca ji̱ bi liŋ. Kä bi kɛ cɔl, kä /ca ji̱ bi liŋ. 28Kä bi kɛ jiök i̱, ‘Nɛmɛ ɛ jɛn do̱r ëë /ken ruac Kuɔth min la Kuothdiɛn luɔ̱th, kä /ken kɛ luekdɛ liŋ, nɛy tëë ca thuɔ̱k lat kɛ thokdiɛn.’ ” <br />
Lo̱o̱l na̱k nath <br />
29Ŋukni mi̱emku kä yiäkɛ, <br />
kä wër päri wuɔ̱thni päämni, <br />
kɛ ɣöö ci Kuoth Nhial nɛy ti̱ti̱ lo̱k, <br />
kä cɛ kɛ riet jɔkdɛ ɛn ri̱c <br />
ɛ cɛ gaak kɛ jɛ mi. <br />
30Kä cu Kuoth Nhial wee i̱, “Ci ji̱ Juda duer la̱t nhiamdä, cikɛ luak in la palkɛ ɣä thi̱n ya̱r, kɛ läth kuthni jiɛnkiɛn thi̱n. 31Kä cikɛ yi̱k To-pɛth täth rɛy lo̱o̱lä ben I-nɔm mi waŋkɛ gaatkiɛn thi̱n kɛ mac ɛ la muc. Ɛ mi /ka̱n la̱r kɛ kä /ka̱n jɛ car. 32Kä kɛ kui̱c ɛmɔ nɛnɛ, ci ni̱n cop tin /ca jɛ bi nyɔk kɛ ciöt thi̱n i̱, To-pɛth, kiɛ lo̱o̱l ben I-nɔm, ba jɛ cɔli lo̱o̱l na̱k nath. Kɛ ɣöö bikɛ naath kony kä To-pɛth amäni mi cɛ thil gua̱a̱th mi dëë raan lɛ kony thi̱n. 33Ɛ ba ri̱ŋkiɛn cam ɛ diit nhial kɛnɛ ley dɔaar kɛn nɛy ti̱ti̱ ala mi̱ethdiɛn kɛn nɛy ti̱ti̱. Kä bɛ thil ram mi tëk mi bikɛ tuɔ̱r jɔ̱ɔ̱r. 34Kä bä tɛ̈th lɔaac kɛnɛ puɔ̱t buɔ̱li kueni ji̱ Juda kɛnɛ ji̱ Jɛ-ru-tha-lɛm cu moc kɛ pek, kɛ ɣöö bi mun te baaŋ a thil ram mi cieŋ thi̱n.” <br />
<h3><a href="jer chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
