<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
59 <br />
Lo̱k go̱kä kɛ dueer nath <br />
1Nɛnɛ tet Kuɔth Nhial /cɛ ciɛk <br />
kä ɣöö derɛ raan kän, <br />
kä /kenɛ ji̱thdɛ di̱w <br />
kä ɣöö /cɛ dëë liɛŋ. <br />
2Duundɛ ɣöö dueerku ca kamdu <br />
da̱a̱k yɛnɛ Kuothdu, <br />
ci dueerku jɛ pën ɣöö bɛ ji̱ guic, <br />
kɛ kui̱c ɛmɔ /cɛ ji̱ liŋ. <br />
3Kɛ ɣöö ci tetku ya̱r kɛ riɛm, <br />
kä ci yiɛtku ro̱ŋ kɛ jiäk, <br />
kä ji̱n latdi ni ka̱a̱cni, <br />
kä lat lɛpdu ni ti jiäk. <br />
4Kä thilɛ ram mi lat cuŋ, <br />
kä thilɛ ram mi lat <br />
luk kɛ ŋuɔ̱t ti gɔw, <br />
ŋa̱thkɛ ni ruac mi baŋ ruac ka̱a̱cni, <br />
tuɔkɛ ni rik kä la̱tkɛ <br />
ni dueer. <br />
5Kuɛ̈mkɛ ni toŋ thɔa̱a̱l mi te lueŋ, <br />
kä la̱tkɛ ni mi ce̱tkɛ <br />
lath makaarä, <br />
kä ram ɔ dëë toŋkiɛn cam ɔ bɛ li̱w, <br />
kä mi ca kɛl kuɛm <br />
bä ni thɔ̱l raar thi̱n. <br />
6Kä ɛn lathdiɛn /ca jɛ dëë <br />
lät bieyni, <br />
thilɛ nɛy ti dëë rɔ <br />
kum kɛ min ci kɛn ɛ la̱t. <br />
Lätkiɛn kɛ lät jiäkni <br />
te ni ciɛŋ ko̱o̱ri kɛ kɛ. <br />
7La kɛn a ban ni mi jiääk, <br />
la kɛn cua̱ pɛ̈th kɛ wuth <br />
riɛm raam mi thil duer piny, <br />
cärkiɛn kɛ cär ti jiäk, <br />
kä dupkiɛn te ni da̱k thi̱n. <br />
8Kui̱c kɛn duɔ̱ɔ̱p malä, <br />
kä thilɛ cuŋ rɛy lätnikiɛn, <br />
cikɛ dupkiɛn jak kä dup <br />
ti gɔ̱a̱ŋ gɔa̱a̱ŋ, <br />
nɛy diaal tin jäl thi̱n <br />
kueckɛ mal. <br />
Lat nath kɛ dueerkiɛn <br />
9Kɛ kui̱c ɛmɔ nɔ̱a̱n thuɔ̱k kɛ kɔn, <br />
kä /ci cuŋ cup rɛydan, <br />
gui̱c kɔn buay, duundɛ ɣöö <br />
ɛ muth ni kɛɛliw, <br />
kä liip kɔn buay, <br />
ku kɔn lɛ jäl ni muth. <br />
10Luk kɔn ni päny ce̱tnikɛ ciöör, <br />
la thi̱ep kɔn ce̱tkɛ <br />
nɛy ti thil wäŋ, <br />
la kɔn kɔ̱a̱a̱th a kɔ̱thikä <br />
kɛ cäŋdäär ce̱tkɛ wäär, <br />
rɛy nɛɛni tin bum ce̱t kɔn <br />
nikɛ nɛy ti ci li̱w. <br />
11Burni kɔn ce̱tnikɛ nyakudhuny, <br />
kä päri kɔn ce̱tnikɛ guɔ̱kni, <br />
görnɛ thuɔ̱k, kä thilɛ <br />
mi te wa̱nɔ, <br />
görnɛ ka̱n, duundɛ ɣöö <br />
nɔ̱a̱nɛ kɛ kɔn. <br />
12Kɛ ɣöö jiäk kɔ ŋuankɛ nhiamdu, <br />
kä dueerkɔ gɔanykɛ kɔ, <br />
kä te jiäk kɔ kɛɛl kɛ kɔ, <br />
kä ŋäc nɛy nyuɔɔnkɔ, <br />
13nyuɔɔn kɛnɛ lo̱k Kuɔth Nhial, <br />
kɛ locda jɔk kɛ guur <br />
Kuɔthda, <br />
kä ruac nɛy a jiäk kɛ nɛy tin kɔ̱ŋ, <br />
kä caar nɛy ni ti jiäk <br />
kä lat nɛy ni ka̱a̱cni. <br />
14Ci thuɔ̱k cu loc jɔk, <br />
kä ci cuŋ cu cuɔ̱ŋ ɛ na̱n, <br />
/ca thuɔ̱ɔ̱k lɛ lat duɔ̱pni, <br />
thilɛ luth mi lɛ cop wi̱c. <br />
15Ci thuɔ̱k thil, <br />
kä ram mi ci mi jiääk <br />
nyoth tëë kɛ riɛk. <br />
Rial Kuoth Nhial rɔ ikä kɛ luäk nɛɛnikɛ <br />
Cu Kuoth Nhial ɛ guic, <br />
kä cuɛ lɔcdɛ lo̱k, <br />
kɛ ɣöö thilɛ thuɔ̱k. <br />
16Cuɛ nɛn ɛn ɣöö thilɛ raan, <br />
cuɛ ga̱a̱c ɛn ɣöö thilɛ <br />
ram kɛl mi dëë luäk, <br />
cu buɔ̱mdɛ jɛ nöŋ juc nath, <br />
cu cuŋkɛ jɛ moc kɛ buɔ̱m. <br />
17Cuɛ cuŋ la̱th kathdɛ ala ko̱t, <br />
kä cuɛ kum känä la̱th wi̱i̱dɛ, <br />
cuɛ rɔ moc kɛ bi̱i̱ cutdä <br />
kä cuɛ rɔ rith kɛ gak <br />
ce̱tkɛ mi ɛ bi̱i̱. <br />
18Ce̱tnikɛ tin ci kɛn kɛ la̱t, <br />
bɛ kɛ cuɔ̱lkɛ ni nɔ bä, <br />
bɛ ŋɛ̈ɛ̈nydɛ nyuɔ̱th nɛy <br />
tin gak kɛ jɛ, <br />
kä bɛ nɛy tin cieŋ <br />
wuɔ̱thni dhuɔ̱li <br />
cuɔ̱l lätkiɛn. <br />
19Kui̱ kony ca̱ŋ ba ciöt <br />
Kuɔth Nhial luɔ̱th thi̱n, <br />
kä bi ji̱ känyä ca̱ŋ <br />
buaydɛ luɔ̱th, <br />
kɛ ɣöö bɛ ben ce̱tnikɛ waŋ <br />
mi ci thia̱a̱ŋ kɛ pi̱, <br />
mi cuackɛ ɛ yiëë <br />
Kuɔth Nhial. <br />
20“Kä bɛ ben kä Dha-yɔn <br />
ala Lueel, <br />
bɛ ben kä ji̱ Je-kɔb tin ca <br />
rɔ ri̱t dueerikiɛn, <br />
ruac ni Kuoth Nhial. <br />
21“Duundɛ ɣöö kä ɣä, nɛmɛ ɛ jɛn mat ruacdä kɛ kɛ, duundɛ ɣöö yiëëdä min tekɛ ji̱, kɛnɛ ruacdä min cä ka̱m ji̱, akɛ /ci jiɛy kä ji̱, kiɛ akɛ /ci jiɛy kä gaatku, kɛnɛ gaat ganku, niɛ täämɛ amäni cäŋ kɛl,” ruac ni ɣän Kuoth Nhial. <br />
<br />
<h3><a href="isa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
</body>
</html>
