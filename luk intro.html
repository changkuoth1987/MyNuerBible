<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<p>Riet in nhiam <br />
  Kɛn thuk ti gɔw kɛ kui̱ Yecu tin ca gɔ̱r ɛ Luk latdɛ Yecu kä rɛɛw, ala Kään I-thɛ-rɛl ëë ca lar kä ala Kään nɛɛni diaal. Kä ca gɔ̱r ɛ Luk ɛn ɣöö Yecu ca cɔal lät ɛ Yiëë Kua̱r ni Kuoth, kɛ ɣöö bɛ Thuk ti Gɔw ŋi̱i̱c ni nɛy tin can. Kä ɛn bok Luk cɛ thia̱a̱ŋ kɛ diɛɛr kɛ kui̱ kä tin diaal tin go̱o̱r nath kɛ. Kä tɛ̈th lɔaac tëë thi̱n bä kä bok Luk, ce̱tkɛ ciök tin nhiam tin ruac kɛ ben Yecu. Kä cɛ nyɔk kɛ lat kä thuɔ̱kdɛ ɛn bok mëë ci Yecu wä nhial. Kä ɛn cäät kɛ kui̱ pi̱eth kɛnɛ wä ŋäthä Krith-cini raar kɛ kɔr wäkä Yecu nhial, ca jɛ lat bä ɛ jɛn gɔ̱ɔ̱r buɔk ɛmɛ kä bok Lät Jaakni. <br />
  Pek in rɛwdɛ (2) kɛnɛ pek in bäkɛliɛn (6) (guic tin te rɛy buɔk mɔ te pinyɔ) tëë kɛ ti ŋuan ti te ɛn rɛy buɔk ɛmɛ kärɔa. Ce̱tkɛ dit ja̱a̱kni Kuɔth kɛnɛ gui̱l yiëëni deet kɛ da̱p Yecu. Kɛ ta̱a̱ Yecu rɛy Luaak Kuɔth mëë ɛ dhɔl, kɛ cäät Ran Tha-mɛ-ria mi Gɔaa kɛnɛ Gat mi ci Bath. Kä rɛy buɔk kɛɛliw min ca lat thi̱n ɛlɔ̱ŋ, ca la̱th kä pal, kɛnɛ Yiëë in Rɛl Gɔɔydɛ rɔ, kɛ la̱t mään rɛy läätdä Yecu kɛnɛ päl Kuɔth kɛ dueer. <br />
  Tin te rɛy buɔk <br />
  1. Riet in nhiam 1:1-4 <br />
  2. Da̱p kɛnɛ pi̱eth Jɔ̱ɔ̱n in la Lääk kɛnɛ Yecu 1:5—2:52 <br />
  3. La̱t Jɔ̱ɔ̱n in la Lääk 3:1-20 <br />
  4. La̱k Yecu kɛnɛ ɣɔ̱ndɛ 3:21—4:13 <br />
  5. La̱t Yecu rɛy nath kä Gɛ̈-lɛ-li 4:14—9:50 <br />
  6. Jiɛɛn Yecu kä Gɛ̈-lɛ-li wädɛ kä Jɛ-ru-tha-lɛm 9:51—19:27 <br />
  7. Juɔk in jɔak rɛcɔ kɛnɛ gëk Jɛ-ru-tha-lɛm 19:28—23:56 <br />
8. Jiëc Yecu kɛ rɔ li̱th kɛnɛ jɔacdɛ kɛ wädɛ nhial 24:1-53 </p>
<h3><a href="luk chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<p><br />
  <br />
</p>
</body>
</html>
