<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<p>27 <br />
  Ruëc Yo-tham <br />
  (2 Kua̱r 15:32-38) <br />
1Mëë took Yo-tham ruëc, tëë kɛ run ti jiɛn da̱ŋ rɛw wi̱cdɛ dhieec, kä cuɛ ruëc kä Jɛ-ru-tha-lɛm kɛ run wäl bäkɛl. Kä cɔalkɛ man i̱, Yɛ-ru-ca nya Dha-dok. 2Kä cuɛ la̱t ni cuŋ nhiam Kuɔth Nhial ce̱tnikɛ tëë diaal tëë ci gua̱n ni U-dhi-yaa kɛ la̱t. Kuɛ la ɣöö /kenɛ wä rɛy luaak Kuɔth ce̱tkɛ gua̱n. Kä cu naath ŋot kɛ mi la̱tkɛ ni ti jiäk. 3Kä cuɛ thi̱i̱k luaak Kuɔth Nhial in te Nhial la̱t, kä cuɛ la̱t mi di̱i̱t lät kä päny O-pɛl. 4Kä cuɛ wi̱i̱ la̱t wi̱i̱ni pa̱a̱m Juda, kä cuɛ ti̱ec kɛ cuut la̱t rɛy ruɔ̱ɔ̱p. 5Kä cuɛ nyiëëny kɛ ji̱ Am-on, kä cuɛ kɛ joc kä cu ji̱ Am-on ɛ ka̱m ciɛk in bo̱r mi tekɛ ki̱luni ti kuɔ̱r kɛl kɛ bathdɔɔri wäl cuali nuɔ̱p, kɛ cuali bɛɛl ti bathdɔɔri wäl ɛn runä nɔmɔ. 6Inɔ cuɛ buɔ̱m, kɛ ɣöö cɛ guɔ̱ɔ̱r ni dup Kuɔth Nhial Kuothdɛ. 7Kä cua duɔth lätnikɛ diaal gɔ̱a̱r rɛy buɔk kua̱ri I-thɛ-rɛl kɛnɛ Juda. 8Mëë tookɛ kuäär tekɛ run ti jiɛn da̱ŋ rɛw wi̱cdɛ dhieec. Kä cuɛ ruëc kä Jɛ-ru-tha-lɛm kɛ run wäl bäkɛl. 9Kä cu Yo-tham li̱w, cukɛ jɛ kony därwec Dee-bid. Kä cu gatdɛ ni A-ɣadh ruëc kɛ gua̱thdɛ. </p>
<h3><a href="2ch chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<p><br />
  <br />
  <br />
</p>
</body>
</html>
