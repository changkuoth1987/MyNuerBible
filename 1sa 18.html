<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<p>18 <br />
  1Kä mëë cɛ thuɔ̱k kɛ ruac kɛ Thɔɔl, cu Jo-na-than Ɛ nhɔk ce̱tkɛ puɔ̱nydɛ. 2Kä cuɛ cu te kɛɛl kɛn ɛ Thɔɔl niɛ cäŋ ɔ, /kenɛ jɛ lɛ nhök loc dhɔr gua̱n. 3Kä cu Jo-na-than ruac mat kɛnɛ Dee-bid, kɛ ɣöö nhɔkɛ jɛ ce̱tkɛ puɔ̱nydɛ. 4Kä cu Jo-na-than bi̱i̱dɛ in te puɔ̱ɔ̱nydɛ ka̱m Dee-bid, kɛnɛ thɛpdɛ, kɛ bäärɛ, amäni la̱a̱kdɛ bä. 5Kä gua̱th diaal tin la Thɔɔl Dee-bid a jäk kä thi̱n, la gɔwkɛ kɛ jɛ. Cu Thɔɔl jɛ cu jak kä bo̱o̱th rɛ̈m. Kä cu lo̱c nɛɛni diaal tɛɛth, amäni bööth Thɔɔl bä. <br />
  Nyi̱er Thɔɔl kɛ Dee-bid <br />
  6Kä min luny Dee-bid jɔk näk ran Pi-li-thɛt, cu män ben raar rɛy wi̱i̱ni I-thɛ-rɛl diaal, bäkɛ kä kuäär ni Thɔɔl tuarkɛ kä duthkɛ, kɛ tuaari tɛthkä lɔaac kɛ buɔ̱l. 7Kä min duthkɛ, cukɛ tuar i̱, <br />
  “Ci Thɔɔl nɛy ti bathdɔɔr näk, <br />
  Kä ci Dee-bid nɛy ti bathdɔɔri wäl näk.” <br />
  8Kä cu Thɔɔl kɛ̈c ɛlɔ̱ŋ, kɛ ɣöö ci ruac ɛ mɔ lɔcdɛ lo̱k. Kä cuɛ wee i̱, “Laar kɛnɛ Dee-bid tëë bathdɔɔri wäl, kä ɣän ta̱a̱ kɛ bathdɔɔr. Kä ɛŋu derɛ ku lɛ jek ɔ ciɛ ni kuäär?” 9Niɛ cäŋ ɛmɔ cu Thɔɔl Dee-bid tit. <br />
  10Mëë ruɔ̱ndɛ cu yiëë mi jiääk mi bä kä Kuoth ben kä Thɔɔl, cuɛ yɔ̱ŋ niɛ dhɔrɛ, kä puɔ̱ɔ̱t Dee-bid thom ce̱tkɛ min wen. Kä Thɔɔl te mutdɛ tetädɛ, 11Kä cuɛ mutdɛ kal nhial kiɛ riw, larɛ jɛ kɛ lɔcdɛ i̱, “Bä Dee-bid yiath puɔ̱ɔ̱ny duëël.” Duundɛ ɣöö cu Dee-bid ɛ kɔl ni kä rɛɛw. <br />
  12Dual Thɔɔl kɛ Dee-bid, kɛ ɣöö ci Kuoth Nhial jiɛɛn kä jɛ, kä tëë kɛɛl kɛ Dee-bid. 13Cu Thɔɔl Dee-bid woc kutdɛ, kä cuɛ jɛ jak kä bo̱o̱th bathdɔɔrä. Kä cu Dee-bid nɛɛkɛ bo̱th ko̱o̱r. 14Kä cu tëë diaal tëë cɛ la̱t gɔw, kɛ ɣöö te Kuoth Nhial kɛɛl kɛ jɛ. 15Kä mëë ci Thɔɔl ɛ nɛn i̱ gɔw ti diaal kɛ jɛ cuɛ dual kɛ Dee-bid. 16Kä cua Dee-bid nhɔk ɛ ji̱ I-thɛ-rɛl diaal kɛnɛ ji̱ Juda. Kɛ ɣöö cɛ kɛ böth ko̱o̱r. <br />
  Kuën Dee-bid kɛ nyaa Thɔɔl <br />
  17Ɛ jɛn cu Thɔɔl Dee-bid jiök i̱, “Nyaadä min di̱i̱t ni Me-rɛ̈b ɛn. Ɣän bä ka̱m ji̱ ala ciekdu. Bi lät ni ɣä ikä kɛ buɔ̱m, tɛr ko̱o̱ri Kuɔth Nhial.” Kɛ ɣöö car Thɔɔl ɛ kɛ lɔcdɛ i̱, “A jɛ /cä näk ɛ ɣän, a jɛ na̱kɛ ɛ ji̱ Pi-li-thɛt.” 18Kä cu Dee-bid Thɔɔl loc i̱, “Ɛ ɣän ŋa kä ɛ dhɔra mia̱a̱ ni kä I-thɛ-rɛl, min dëë ɣän a cɔw nyaa Kua̱r kɛ jɛ?” 19Kä kɛ gua̱a̱th in dëë Me-rɛ̈b nyaa Thɔɔl ka̱m Dee-bid, cua ka̱m Ɛ̈d-ri-el raan Mɛ-ɣo-lath ala ciekdɛ. <br />
  20Kä täämɛ cu Mi-kal nyaa Thɔɔl Dee-bid lɛ nhɔk. Kä cua la̱r Thɔɔl, kä cuɛ lɔcdɛ nhɔk. 21Kä cu Thɔɔl ɛ lɛni car kɛ lɔcdɛ wee i̱, “A jɛ ka̱mä jɛ, dɔ̱ŋ ba mi ka̱a̱pä ni jɛ, dɔ̱ŋ ba jɛ cu näk ɛ ji̱ Pi-li-thɛt.” Kɛ kui̱c ɛmɔ cu Thɔɔl Dee-bid nyɔk kɛ jiök i̱, “Ɛn täämɛ bia̱ cɔw nyaadä.” 22Kä cu Thɔɔl la̱a̱tkɛ jiök i̱, “Ruacɛ kɛ Dee-bid gekä, jiökɛ jɛ i̱ ‘Kuäär tɛth lɔcdɛ kɛ ji̱, kä bööthkɛ diaal nhɔakɛ ji̱ ɛn täämɛ, kua̱ cɔw nyaa kua̱r.’ ” 23Kä cu la̱a̱t kua̱r ruac ɛmɔ lat ji̱th Dee-bid. Kä cu Dee-bid wee i̱, “Guic yɛn ɛ täämɛ ɛ mi tɔt ɛn ɣöö bia̱ cɔw nyaa kua̱r, guɛcä jɛ kä ɣä /cɛ bi ben, ɛ ɣän can mi /ca ŋäc?” 24Kä cu bööth Thɔɔl la̱r min ci Dee-bid ɛ lar. 25Kä cu Thɔɔl kɛ jiök i̱, “Wiaa jiök ɛ jɛ i̱ ‘Ɛ kuäär i̱ thilɛ ɣɔ̱k kuën ti göörä, göörä ni ɣöö bi nɛy ti kuɔ̱r näk kä ji̱ Pi-li-thɛt ti /ka̱n cuɛl, kɛ ɣöö ba cut kua̱r kä ji̱ tɛ̈rɛ.’ ” Nɔmɔ ɛ ca̱p mi ci Thɔɔl ɛ la̱t kɛ ɣöö ba Dee-bid cu näk ɛ ji̱ Pi-li-thɛt. 26Kä min ci bööth Thɔɔl laat ti̱ti̱ ben la̱t Dee-bid, cuɛ lɔcdɛ nhɔk ɛlɔ̱ŋ kɛ ɣöö ba cɔw nyaa kua̱r, a /ken kuën ni ben. 27Cu Dee-bid kɛnɛ nɛɛkɛ wä cua ji̱ Pi-li-thɛt ti kur rɛw näk. Kä cuɛ nɛy ti /ka̱n cuɛl gupkiɛn ŋok kä cuɛ kɛ nööŋ, kä cuɛ kɛ thöp kuäär ni kɛ pekdiɛn kɛɛliw, kɛ ɣöö ba cɔw nyaa kua̱r. Kä cu Thɔɔl ɛ ka̱m nyadɛ ni Mi-kal ala ciekdɛ. 28Kä mëë ci Thɔɔl ɛ ŋa̱c ɛn ɣöö Kuoth Nhial te kɛɛl kɛ Dee-bid, kä nhɔakɛ jɛ ɛ nyadɛ ni Mi-kal, 29Cu Thɔɔl ŋot kɛ dual kɛ Dee-bid. Kä cua gua̱n tɛ̈rɛ ni ciaŋ. <br />
30Kä la kua̱r rɛ̈m ji̱ Pi-li-thɛt a bä ko̱o̱r, ce̱tkɛ min wen, kä Dee-bid la nyinkɛ a reep ni rɔ kɛ gɔɔy kä bööth Thɔɔl tin kɔ̱ŋ. Kɛ kui̱c ɛmɔ cua ciötdɛ ŋa̱c ɛlɔ̱ŋ. </p>
<h3><a href="1sa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<p><br />
</p>
</body>
</html>
