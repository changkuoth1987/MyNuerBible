<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
142 <br />
Pal kɛ kui̱ lua̱k kä gua̱n tɛ̈r <br />
(Dit Dee-bid ëë kɛtdɛ mëë tëë rɛy kɔ̱a̱kä) <br />
1Ɣän cɔalä ni Kuoth Nhial, <br />
kɛ jɔwdä cä tin dhalkɛ ɣä <br />
thöp jɛ. <br />
2Ɣän cä rikä nööŋ nhiamdɛ, <br />
ɣän cä cuɔ̱cdä lat nhiamdɛ. <br />
3Mi ci yiëëdä bɛ̈c, <br />
ji̱n ŋäci min bi tuɔɔk kä ɣä. <br />
Kä dup diaal tin ja̱lä thi̱n, <br />
ci ji̱ tɛ̈r dhuur la̱th thi̱n. <br />
4Kä min cä pek cuëëcdä liɛc, <br />
thilɛ ram kɛl mi diɛɛr <br />
kɛ kui̱dä. <br />
Thilɛ ɣä gua̱a̱th känä, <br />
thilɛ ram mi diɛɛr kɛ tëkdä. <br />
5Ɣän cɔalä ni ji̱ lö Kuoth Nhial. <br />
Cua̱ wee i̱, “Ɛ ji̱n luääkdä, <br />
kä göörä ni ji̱ <br />
rɛy teekä nɛmɛ.” <br />
6Ku wieedä mal liŋ, <br />
kɛ ɣöö cä thil lua̱ŋ. <br />
Luäk ɣä kä ji̱ tɛ̈rä, <br />
kɛ ɣöö bumnikɛn kä ɣä. <br />
7Kämni ɣä raar rɛy yieenä, <br />
kɛ ɣöö dëë ciötdu liak. <br />
Kä bi nɛy tin gɔw ɣä go̱l, <br />
kɛ kui̱ gɔɔyädu kɛ ɣä. <br />
<br />
</body>
</html>
