<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
8 <br />
1Mi ɛ ji̱n dämaar, <br />
mi ci thi̱n maar luɛth! <br />
Mi can röm dup, <br />
dëë ji̱ cim, <br />
kä thilɛ ram mi dee gaak. <br />
2Kä dëë ji̱ nööŋ duëël maar, <br />
duëël ciëk ëë ruët kɛ ɣä. <br />
Kä dëë ji̱ moc kɛ kɔaŋ mi maathi, <br />
kɔaŋ dɛɛni walkä. <br />
3Kä te tet caamdɛ piny wecdä, <br />
kä cɛ ɣä kuak <br />
kɛ tet cuëëcdɛ. <br />
4Kä ɣän lö män Jɛ-ru-tha-lɛm <br />
luëëkä yɛ, <br />
/cuarɛ nhök kap nhial <br />
a /ken gua̱a̱thdɛ ni ben. <br />
Ben cieŋ <br />
Mäthni <br />
5Kä ɛŋa ɛn ni bëë rɛy dɔaari, <br />
mi ci rɔ thi̱ŋ kɛ luumdɛ mi? <br />
Ciek <br />
Cua̱ ji̱ ker thaar jiaath mi gɔaa. <br />
Guäth ëë ruët muɔɔrkɛ ji̱ thi̱n. <br />
6Car ɣä kɛ rɛy lɔaacdu, <br />
rɔm ni ɣä kɛ tetdu. <br />
Kɛ ɣöö nhök te lua̱ŋ ce̱tdɛ <br />
nikɛ lia̱a̱, <br />
kä tëë kɛ buɔ̱m ce̱tnikɛ kɔ̱a̱k. <br />
Kä jɛn la pɛtdɛ ce̱tnikɛ mac, <br />
ce̱tdɛ nikɛ mac <br />
mi ci kac nhial. <br />
7Kä /ci pi̱w ti ŋuan nhök <br />
dee yieny, <br />
kä ci nyɔc ɛ dee can. <br />
Kä mi ci raan wee tho̱pɛ <br />
nyin dhɔaarɛ diaal <br />
kɛ ɣöö bɛ nhök kɔk, <br />
ɛ ba dɔl ni jɛ. <br />
Mäthni <br />
8Ta̱kɔ kɛ nyimaara mi tɔt, <br />
mi /ken thinkɛ ni ben. <br />
Bakɔ jɛ jiök i̱di, <br />
mi wëë wä wee ba kuɛn? <br />
9Mi bɛ ce̱tkɛ päny, <br />
bakɔ jɛ ta̱th biɛɛ <br />
cikɛ min bo̱r. <br />
Kä mi bɛ ce̱tkɛ thi̱i̱k, <br />
bakɔ jɛ kal kɛ jiɛn ŋuer. <br />
Ciek <br />
10Mëëdan ɛ ɣän päny, <br />
kä thinkä cuŋkɛ ce̱tkɛ <br />
kɛ biɛɛni. <br />
Kä jɛ, cua̱ ce̱tkɛ ram mi <br />
no̱o̱ŋ ni mal. <br />
11Mëëdan te Thɔ-lo-mon kɛ <br />
kak wal kɛ kui̱ kɔaŋ <br />
wi̱c kä Baal-ɣa-mon, <br />
kä cuɛ jɛ ka̱m pi̱eeth <br />
ti piɛth kɛ jɛ, <br />
kä dee ramɔ jɛ a yur yio̱w <br />
ti bathdɔɔr kɛ kui̱ dɛɛnikɛ. <br />
12Duundɛ ɣöö kak walä <br />
kɛ kui̱ kɔaŋ ɛ duŋdä, <br />
kä yio̱w ti bathdɔɔr kɛ <br />
nyinku, lö Thɔ-lo-mon. <br />
Kä nɛy tin piɛthkɛ jɛ <br />
bikɛ tekɛ yio̱w ti kur rɛw. <br />
Wut <br />
13Ji̱n ram in cieŋ rɛy kakä jiɛn, <br />
a liɛŋä jɔwdu luumdä kɔnɛ <br />
mäthnikä. <br />
Ciek <br />
14Bër kä ɣä kɛ pɛ̈th luumdä, <br />
ce̱tkɛ kɛ̈w kɛnɛ ruath puɔ̱ɔ̱rä, <br />
mi pɛ̈th kɛ ben piny wi̱i̱ pa̱a̱m <br />
in la wal ti ŋuäny <br />
ɛ do̱ny thi̱n. <br />
<br />
<h3><a href="sng chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
