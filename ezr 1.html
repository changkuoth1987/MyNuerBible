<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
1 <br />
Lär Ko-rɛc kɛ loc ji̱ Juudh jɔk <br />
1Kɛ ɣöö bi ruac Kuɔth Nhial ëë cɛ lat kɛ thok Yir-mɛ-yaa a thuɔ̱k, kɛ ruɔ̱n Ko-rɛc kuäär Pa-rath in nhiam, cu Kuoth Nhial Ko-rɛc kuäär Pa-rath jak kä latdɛ ruac rɛy kuäärädɛ kɛɛliw, kä cuɛ jɛ gɔ̱ri, <br />
2“Nɛmɛ ɛ min ci Ko-rɛc kuäär Pa-rath ɛ lar. Ci Kuoth Nhial Kuoth puɔ̱rä, ɣä ka̱m kuäär wec muɔ̱ɔ̱n kɛɛliw, kä cɛ ɣä ka̱m ɣöö bä la̱t luak kä Jɛ-ru-tha-lɛm, kä Juda. 3Kä ramɔ te rɛydun ɔ kä nɛɛkɛ diaal, a Kuothdɛ te kɛɛl kɛ jɛ, kä a jɛ wä kä Jɛ-ru-tha-lɛm, kä Juda, kä a nyɔk luak Kuɔth Nhial Kuoth I-thɛ-rɛl kɛ ta̱th ɛ jɛn Kuoth in te kä Jɛ-ru-tha-lɛm. 4Kä nɛy tin ci duɔth a tëk gua̱thni tɔ̱ cieŋkɛ thi̱n ɔ, akɛ lua̱kɛ ɛ nɛy tin cieŋ kɛɛl kɛ kɛ, kɛ ciɛk in bo̱r kɛnɛ da̱a̱p, kɛ kuak, kɛ ley. A /ci muc tɛthkä lɔaac kɛ kui̱ luak Kuɔth in te kä Jɛ-ru-tha-lɛm te thi̱n.” <br />
5Kä a bööth thuɔk duel Juda kɛnɛ Ben-ya-min, kɛ bööth palä, kɛ ji̱ Lii-bay, kɛ ramɔ ci Kuoth lɔcdɛ liɛc ɔ rialkɛ rɔ ikä, ba luak Kuɔth Nhial in te kä Jɛ-ru-tha-lɛm wä nyɔk kɛ ta̱th. 6Kä cu ji̱ thieekädiɛn kɛ moc kɛ kuak cikä min bo̱r kɛnɛ da̱a̱p kɛ kuak kɛ ley kɛ kuak ti di̱t kökdiɛn, a/ci muc tɛthkä lɔaac diaal te thi̱n. 7Kä cu kuäär ni Ko-rɛc kuak luaak Kuɔth Nhial tëë ca naŋ ɛ Nɛ-bu-kad-nɛ-dhar kä Jɛ-ru-tha-lɛm, kä cɛ la̱th duëël kuth nikɛ ka̱m raar bä. 8Kä cu Ko-rɛc kuäär Pa-rath ti̱ti̱ ka̱m raar kɛ tet Mith-rɛ-dath tɔ̱ɔ̱w kuakni, mëë cukɛ kuɛn tetdä Cec-bɛ̈-dhar bööth Juda. 9Kä cu pekdiɛn a, <br />
took dääpä ti jiɛn diɔ̱k, <br />
took cikä min bo̱r ti bathdɔɔr kɛl, <br />
took ti kɔ̱ŋ ti jiɛn rɛw wi̱cdɛ bäŋuan, <br />
10lieeri dääpä ti jiɛn diɔ̱k, <br />
lieeri cikä min bo̱r ti kur ŋuaan wi̱cdɛ jiath kɛl, <br />
kɛ kuak ti kɔ̱kiɛn ti bathdɔɔr kɛl. <br />
11Kä cu pek kuakni diaal kuak dääpä kɛnɛ kuak cikä min bo̱r a bathdɔɔri dhieec wi̱cdɛ kur ŋuaan. Kɛn kuak ti diaal ti̱ti̱ cu Cec-bɛ̈-dhar kɛ nööŋ mëë jiɛc pɛ̈ɛ̈c kä Bɛ̈-bi-lɔn bendiɛn kä Jɛ-ru-tha-lɛm. <br />
<h3><a href="ezr chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
