<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
45 <br />
Ruac mi gɔaa kɛ kui̱ Ba-ruk <br />
1Kɛ ŋuaan runi ruëc Yɛ-ɣo-ya-kim gat Yo-ci-yaa kuäär Juda, cu gök ni Yir-mɛ-yaa rieet ti̱ti̱ la̱t Ba-ruk gat Ne-ri-yaa, kä cu Ba-ruk kɛ gɔ̱a̱r rɛy buɔk wëë i̱, 2“Nɛmɛ ɛ min lär Kuoth Nhial ni Kuoth I-thɛ-rɛl ɛ ji̱ lö Ba-ruk, 3mëë wi̱i̱ i̱, ‘Riɛk akɛ ɣä! Ci Kuoth Nhial ma̱t ni ɣä rik rɛy cucädä. Ɣän cä cuuc kɛ kui̱ riknikä kä thilɛ ɣä lɔ̱a̱ŋ.’ 4Kä jio̱k Kuoth Nhial ji̱ bä i̱, ‘Ɣän bä min cä la̱t da̱k piny, kä bä min cä pith yuɔ̱t raar rɛy wec kɛɛliw. 5Kä ji̱n la go̱o̱ri ti ŋuan kɛ kui̱du? /Cukɛ lɛ go̱r, kɛ ɣöö nɛnɛ ɣän bä mi jiääk nöŋ nɛy diaal. Duundɛ ɣöö, ɣän bä ji̱ jak kä kän ko̱o̱r gua̱thni diaal tɔ̱ bi wä thi̱n tɔ̱.’ ” <br />
<br />
<h3><a href="jer chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
</body>
</html>
