<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
36 <br />
Kui̱ ciek mi ca kuɛn <br />
1Kä cu bööth dho̱ri kuayni Gil-yad gat Ma-kir gat Ma-na-thɛ, min la kuɛ̈ɛ̈ Jo-thɛp ben ruac nhiam Muthɛ kɛnɛ bööth, kɛ bööth thuk duëli ji̱ I-thɛ-rɛl. 2Kä cukɛ wee i̱, “Ci Kuoth Nhial ji̱ jiök i̱ kämni ji̱ I-thɛ-rɛl mun kɛ yor gaakni. Kä ci Kuoth Nhial ji̱ lɛni jiök i̱ kämni kui̱ dämaara ni Dhɛ-lɔ-pɛ-ɣadh nyieekɛ. 3Mi wakɛ wä kuɛn ɛ gaat thuɔk duëël i̱ dɔ̱ŋ rɛy thuk duëli ji̱ I-thɛ-rɛl, ba kui̱diɛn naŋ kä kui̱ gua̱nikɔ, ba wä mat kui̱ thuɔk duëël in ba kɛ kuɛn thi̱n. Ba woc kä kui̱c in ci pɛn kä kɔ kɛ gaakni. 4Mi wä ruɔ̱n lucä ŋɔaani wä ben ba kui̱diɛn mat kui̱ thuɔk duëël ɔ bakɛ kuɛn thi̱n ɔ. Ba kui̱diɛn ka̱n kä kui̱ thuɔk duëël gua̱nikɔ.” <br />
5Kä cu Muthɛ ruac kɛ ji̱ I-thɛ-rɛl ce̱tnikɛ ruac Kuɔth Nhial wee i̱, “Te thok duëël gan Jo-thɛp kɛ cuɔ̱ɔ̱ŋ. 6Kä nɛmɛ ɛ min ci Kuoth Nhial ɛ lar kɛ kui̱ nyieet Dhɛ-lɔ-pɛ-ɣadh, ‘Akɛ kuɛ̈nkɛ ɛ ram in guic kɛnɛ gɔaa. Kä akɛ kuɛ̈nkɛ thok duëël gua̱ndiɛn kärɔa. 7Kɛ ɣöö /Ca duŋ ji̱ I-thɛ-rɛl bi ka̱n thok duëëlɔ ba naŋ thok duëël in dɔ̱ŋ. Kä bi ramɔ kä ji̱ I-thɛ-rɛl kui̱c thuɔk duëël gua̱ni tit. 8Kä nya mi ci kui̱c ka̱n kä thuk duëli ji̱ I-thɛ-rɛl diaal, ba ciek ram kɛl thok duëël gua̱n, kɛ ɣöö bi ramɔ ciɛŋ ni kui̱ gua̱n kä ji̱ I-thɛ-rɛl. 9Thilɛ kui̱c mi ba ka̱n wa̱nɔ mi ba naŋ kui̱c in dɔ̱ŋ. Bi thok duëël ɔ kä thuk duëli ji̱ I-thɛ-rɛl kui̱dɛ tit.’ ” <br />
10Kä cu nyiee Dhɛ-lɔ-pɛ-ɣadh la̱t ni min ci Kuoth Nhial ɛ la̱r Muthɛ. 11Kä cua Maɣ-la kɛnɛ Ti̱r-dha, kɛ Ɔg-la, kɛnɛ Mil-ka kɛ Nowa nyiee Dhɛ-lɔ-pɛ-ɣadh kuɛn ɛ gaat thuɔk duëël gua̱ndiɛn. 12Cua kɛ kuɛn ɛ gaat Ma-na-thɛ gat Jo-thɛp, kä cu kui̱diɛn cu te thok duëël gua̱ndiɛn. <br />
13Kä cu tɔ̱tɔ̱ a ŋuɔ̱t tëë ci Kuoth Nhial kɛ la̱t Muthɛ kɛ kui̱ ji̱ I-thɛ-rɛl rɛy tɔ̱ɔ̱rä Mo-ab kui̱ yiëër Jɔr-dɛn kä Jɛ-ri-ko. <br />
<br />
<h3><a href="num chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
</body>
</html>
