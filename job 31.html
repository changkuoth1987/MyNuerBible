<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
31 <br />
1“Kä ɣän cä rɔ yac, <br />
kɛ ɣöö /cä nyal bi met <br />
di̱el guec. <br />
2Kä ɛŋu mi dëë a kui̱dä kä Kuoth, <br />
mɔ dëë a kui̱dä mɔ kä Kuoth <br />
in leny buɔ̱mdɛ ti diaal? <br />
3Ɛ /cɛ kua̱ riɛk kä nɛy tin jiäk, <br />
kä ɛ da̱k kä nɛy <br />
tin la̱tkɛ dueer? <br />
4Kä jɛn ɛ /cɛ duɔ̱pkä ku guic, <br />
kiɛ /cɛ ka̱a̱thkä kuɛn? <br />
5“Kä ɣän mi la̱tdä jiäk <br />
kä kaŋä naath, <br />
6(a Kuoth thɛm ɣä kɛ theem cuŋni <br />
bɛ jɛ cu ŋa̱c ɛn ɣöö <br />
thilɛ ɣä bɛ̈l!) <br />
7Kä mi cä ciɛc rɛy duɔ̱p, <br />
kä ci lɔcdä guɔ̱ɔ̱r ni tin nhɔakä, <br />
kä la̱tdä ni dueer, <br />
8a nɛy ti kɔ̱ŋ camkɛ mi̱thkä, <br />
kä a bɛl tin cä pith duɔ̱pkɛ. <br />
9“Kä mi ci lɔcdä ciek bɛc, <br />
kä cä ciek thieekädä wä <br />
lip thok duëëlɛ, <br />
10a ciekdä ka̱n kɛ ɛ wut mi dɔ̱ŋ, <br />
kä a jɛ ka̱nkɛ ɛ nɛy kɔ̱kiɛn. <br />
11Kɛ ɣöö ɛn nɔmɔ ɛ pöc mi di̱i̱t, <br />
kä ɛ duer mi dëë luk. <br />
12Kä nɔmɔ ɛ mac däkä, <br />
mi dëë pɛt ni nyinkä diaal. <br />
13“Kä ɣän mi cä ruac jäŋädä <br />
wut kiɛ ciek lo̱k, <br />
mi cɛ ben göny nhiamdä, <br />
14kä ɣän dëë kulɛ cuɔ̱ŋ <br />
nhiam Kuɔth i̱di? <br />
Kä dëë jɛ loc i̱di <br />
mi cɛ ɣä thiec? <br />
15Ɛ /cɛ kua̱ jɛn ram mëë cak ɣä <br />
cak kɛ mɔ? <br />
Kiɛ /ciɛ jɛn ram ɔ kɛl ɔ läth <br />
nɛy jic manikɔ mɔ? <br />
16“Kä mi cä can pën mi go̱o̱rɛ, <br />
kä cä ciek jɔkä ciɛŋ a jiäk, <br />
17kiɛ cä mi̱ethdä ɣɛl ɣän kärɔa, <br />
a /ka̱n rɛ̈tni moc thi̱n, <br />
18(kɛ ɣöö ni ŋuɛɛtädä cua̱ can rɔm, <br />
cua̱ ce̱tni kɛ gua̱n, <br />
kä cua̱ ciek jɔkä tit <br />
ni mëë daap maar ɣä), <br />
19kä mi cä raan nɛn ali̱wɛ <br />
kɛ thil biey, <br />
kiɛ can mi thil mi kumɛ rɔ, <br />
20la ka̱mä jɛ bi̱i̱ mi̱emni deetkä, <br />
kä bɛ ɣä cu la̱r tɛ̈th lɔaac. <br />
21Kä mi cä ram mi rɛɛt la̱t <br />
a jiäk, <br />
kɛ ɣöö ba ɣä wä ɣɔr <br />
guäth luɔ̱k, <br />
22a tetdä guaath rɔ wukädä, <br />
a jɛ guaath rɔ <br />
ni ro̱mä cɔ̱ɔ̱ni. <br />
23Kɛ ɣöö ɣän luɔ̱thä da̱k in dëë <br />
ben kä Kuoth, <br />
a /cä mi ce̱tkɛ nɔ dëë la̱t. <br />
24“Kä mi cä ŋa̱thdä la̱th kä da̱a̱p, <br />
kä cä da̱a̱p in ko̱k ko̱k cɔli <br />
thiakdä, <br />
25kä bi lɔcdä tɛɛth kɛ ria̱ŋ <br />
mi di̱i̱t, <br />
kiɛ kɛ ɣöö cä ti nyin <br />
ŋuan jek, <br />
26kiɛ mi bä guic ni buay ca̱ŋ, <br />
kiɛ bä guic ni gɔɔy ja̱l path, <br />
27kä bäkɛ pal kɛ rɛy lɔaacdä <br />
kɛ tɛ̱̈ɛ̱̈, <br />
kä bä tetkä cim kɛ kui̱diɛn. <br />
28Ɛn nɔmɔ bä ɛ duer mi dëë <br />
luk ni ɣä, <br />
kɛ ɣöö ɛ thil ŋäthä kä ɣä <br />
Kuoth in te nhial. <br />
29“Kä ɣän /ken lɔcdä met tɛɛth <br />
kɛ da̱k gua̱n tɛ̈rä, <br />
kä /ka̱n rɔ met liak kɛ ɣöö <br />
tëë kɛ riɛk. <br />
30Kä /ka̱n duer met la̱t, kɛ lämdɛ lia̱a̱. <br />
31Kä ŋäc ji̱ dhɔaarä jɛ agɔaa, <br />
ɛn ɣöö nɛy diaal tin la bä dhɔrä <br />
la mi̱thkɛ a bikɛ ria̱ŋ. <br />
32Kä /ken juɔ̱r met tɔ̱ɔ̱c duɔ̱pni, <br />
kɛ ɣöö cä dhɔrä lëp ja̱a̱l. <br />
33Ɣän /ka̱n lät ce̱tkɛ nɛy tin kɔ̱ŋ <br />
tin la tɛ̱̈ɛ̱̈kɛ dueerkiɛn, <br />
nɛy tin la la̱thkɛ ŋɔak <br />
rɛy jiɛpnikiɛn. <br />
34Kä ɣän cä met dual kɛ min <br />
latkɛ ɛ naath, <br />
kiɛ cɛ ɣä met lath kɛ <br />
yiöŋdiɛn a bä <br />
te duëël bitdä. <br />
35Ɣa duŋ mi ruac Kuoth in leny <br />
buɔ̱mdɛ ti diaal, <br />
dëë ciötdä gɔ̱a̱r piny, <br />
kɛ ɣöö derɛ nyoth i̱ tin cä <br />
lat kɛ thuɔ̱ɔ̱k! <br />
36Kɛ thuɔ̱k dëë kɛ kap nikɛ ŋuäkdä, <br />
dëë kɛ la̱th ce̱tnikɛ kum wec. <br />
37Kä dëë jɛ ka̱m lätkä diaal, <br />
kä dëë wä nhiamdɛ ɛ te <br />
wi̱cda nhial kɛ liak. <br />
38“Kä mundä pärɛ, <br />
kiɛ wiee ka̱a̱kä kɛ kui̱dä? <br />
39Kä ɣän cä dɛykɛ cam <br />
ɛ ka̱n kɛ kɔk, <br />
kiɛ cä ji̱kɛ jakä li̱w? <br />
40Kä mi ti̱ti̱ kɛ thuɔ̱ɔ̱k, <br />
a do̱ny ni kuiy thi̱n <br />
a /ci mɔ a bɛl, <br />
kä a ciɛk ni wa̱th kɛ gua̱a̱th lääpä.” <br />
Ɛ jɛn thuɔ̱k ruac I-yob. <br />
<h3><a href="job chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
