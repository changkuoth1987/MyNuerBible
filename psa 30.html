<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
30 <br />
Lär tɛthä lɔaac kɛ kui̱ känä li̱th <br />
(Ɛ dit Dee-bid mëë kɛtdɛ leyä luaak Kuɔth) <br />
1Bä ji̱ puany lö Kuoth Nhial <br />
kɛ ɣöö ci ɣä luäk, <br />
kä /keni ji̱ tɛ̈rä jak kä <br />
liakɛ rɔ̱ kɛ ɣä. <br />
2Kä lö Kuoth Nhial ni Kuothdä <br />
cä ji̱ thiec kɛ luäk, <br />
kä curi ɣä luäk. <br />
3Kä lö Kuoth Nhial ci yiëëdä <br />
wä ka̱m raar ni jɔɔkni, <br />
ci ɣä wä luɔ̱ɔ̱c jɔk ni rɛy <br />
nɛɛni tin ci li̱w. <br />
4Puanyɛ Kuoth Nhial <br />
lö nɛɛkɛ tin gɔw, <br />
latdɛ tɛ̈th lɔaac kɛ kui̱ cio̱tädɛ <br />
min rɛl gɔɔydɛ rɔ. <br />
5Kä gakdɛ la thuukɛ ni <br />
gua̱a̱th mi tɔt, <br />
duundɛ ɣöö gɔɔydɛ tëë thi̱n <br />
a thil pek. <br />
Dëë lɔcdu jiath kɛ wäär, <br />
duundɛ ɣöö dëë lɔcdu tɛɛth <br />
kɛ runwaŋ. <br />
6Kä ɣän mɔ cä thil riɛk ɔ, <br />
bä wee i̱, <br />
“Thilɛ mi bi ɣä wany.” <br />
7Kä mɔ ci ɣä nhɔkɔ <br />
lö Kuoth Nhial, <br />
la ɣän cua bum <br />
ce̱tkɛ päm. <br />
Kä mɔ ci rɔ tɛ̱̈ɛ̱̈ kɛ ɣä mɔ, <br />
la ɣän cua̱ dual. <br />
8Kä ɣän la cɔalä ni ji̱, <br />
lö Kuoth Nhial, <br />
kä la thiëëcä ni ji̱ <br />
lö Kuoth Nhial. <br />
9“Ɛŋu mi dëë gɔaa kä lia̱a̱dä, <br />
mi cä wä rɛy kɔ̱kä? <br />
Ɛ dëë tur ji̱ ku puany? <br />
Kiɛ derɛ gɔɔydu lat? <br />
10Liŋä lö Kuoth, <br />
kä a lɔcdu kɔ̱c kɛ ɣä! <br />
Kä luäk ɣä lö Kuoth Nhial!” <br />
11Kä jakni jiath lɔaacdä <br />
kä bul tɛthä lɔaac, <br />
kä woc bi̱i̱ pärädä <br />
kum ni ɣä kɛ tɛ̈th lɔaac, <br />
12bi ti̱eydä ji̱ puany a thil biɛt. <br />
Kä lö Kuoth Nhial, bä ji̱ la̱r tɛ̈th <br />
lɔaac amäni cäŋ kɛl. <br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
