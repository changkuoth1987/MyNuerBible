<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
2 <br />
Gui̱l ji̱ pɛlä <br />
1Kä mëë ca Yecu dap kä Beth-lɛ-ɣɛm, ro̱o̱l Ju-dia kɛ gua̱a̱th ëë te Ɣɛ-rod kuäärä. Kä kɛ kɔr däpädɛ cu wutni ti ŋa̱ckɛ nyin nhial ti jiɛy kä käny ca̱ŋ ben kä Jɛ-ru-tha-lɛm. 2Kä cu kɛ thiec i̱, “Jɛn anikä ɛn gat in ca dap min la Kuäär ji̱ Juudh? Kɛ ɣöö kɔn cakɔ cierɛ nɛn kä käny ca̱ŋ, kä ba̱kɔ kɛ ɣöö ba̱kɔ jɛ ben pal.” 3Mëë ci kuäär ni Ɣɛ-rod mɛmɛ liŋ, cuɛ diɛɛr ɛlɔ̱ŋ kɛnɛ ji̱ Jɛ-ru-tha-lɛm diaal. 4Kä cuɛ bööth palä kɛnɛ ji̱ gɔ̱rä nath cɔl, cuɛ kɛ thiec kɛ gua̱a̱th in ba Mɛ-thia dap thi̱n. 5Cukɛ jɛ la̱r jɛ i̱, “Kä Beth-lɛ-ɣɛm ro̱o̱l Ju-dia, kɛ ɣöö ca jɛ gɔ̱r inɔ ɛ gök i̱, <br />
6 # 2:6 Mikaa 5:2. ‘Ji̱n, Beth-lɛ-ɣɛm <br />
rɛy rööl Juda, <br />
a cäŋ kuiyi rɛy kua̱ri Juda, <br />
bi kuäär ben raar kä ji̱, <br />
mi bi nɛɛkä ni ji̱ <br />
I-thɛ-rɛl ruac.’ ” <br />
7Kä cu Ɣɛ-rod wutni tin ŋa̱ckɛ nyin nhial cɔl kɛ tɛ̱̈ɛ̱̈, kɛ ɣöö bɛ gua̱a̱th ëë päl cier kä kɛ thi̱n ŋa̱c. 8Kä cuɛ kɛ jäk kä Beth-lɛ-ɣɛm, jio̱kɛ kɛ i̱, “Wiaa, di̱elɛ gua̱a̱th gatdä go̱r. Mi cia jɛ jek, luɔ̱cɛ ɣä thok, kɛ ɣöö bä jɛ wä pal bä.” 9Mëë cikɛ ruac kua̱r in di̱i̱t liŋ cukɛ wä dupdiɛn, kä nɛnɛ, cu cier in ci kɛn ɛ nɛn kä käny ca̱ŋ wä nhiamdiɛn, amäni mëë cɛ cuɔ̱ŋ guäth in te gat thi̱n. 10Kä mëë cikɛ cier nɛn, cukɛ tekɛ tɛ̈th lɔaac mi di̱i̱t ɛlɔ̱ŋ. 11Kä mëë cikɛ coth dueel, cukɛ gat nɛn kɛnɛ man ni Mɛri, kä cukɛ rɔ̱ ka̱m mua̱a̱l nhiam gatdä, kä cukɛ jɛ pal. Mëë cikɛ göökiɛn lëëp, cukɛ jɛ moc muc, da̱a̱p, kɛnɛ wäl mi waŋkɛ, kɛ wäl mi kɔp. 12Mëë ca kɛ la̱r lär kɛ la̱k i̱ /cikɛ bi loc kä Ɣɛ-rod, cukɛ wä ro̱o̱liɛn kɛ duɔ̱ɔ̱p mi dɔ̱diɛn. <br />
Wä Jo-thɛp kɛnɛ Mɛri kɛ Yecu kä I-jëp <br />
13Täämɛ mëë cikɛ jiɛɛn, cu jääk Kuäär ni Kuɔth nhial päl kä Jo-thɛp kɛ la̱k, kä cuɛ jɛ jiök i̱, “Jiɛc rɔ, naŋ gat kɛnɛ man, kä bari rɔ ro̱o̱l I-jëp, kä li̱pni ɛn thɔ̱ŋɔ amäni mi wa̱a̱ thok luɔ̱c ji̱, kɛ ɣöö ci Ɣɛ-rod thia̱k kɛ gör gatdä kɛ ɣöö bɛ jɛ näk.” 14Kä cuɛ rɔ jiɛc, cuɛ gat kɛnɛ man naŋ kɛ wäär, kä cuɛ wä kä I-jëp. 15Kä cuɛ te thi̱n amäni lia̱a̱ Ɣɛ-rod. Mɛmɛ ɛ jɛn ɣöö bi mëë ca lar ɛ Kuäär ni Kuoth kɛ thok go̱kä a thuɔ̱k i̱,#2:15 Ɣocä 11:1. “Cä gatdä ciöl raar kä I-jëp.” <br />
Näk Gan <br />
16Mëë ci Ɣɛ-rod ɛ nɛn i̱ ci wutni tin ŋa̱ckɛ nyin nhial ɛ mɛt, cuɛ ŋɛ̈ɛ̈ny ɛlɔ̱ŋ. Cuɛ jɛ lat ɛn ɣöö ba dho̱li ti tɔatni näk, gaat Beth-lɛ-ɣɛm diaal kɛnɛ ciëëŋ diaal tin thia̱k kɛ jɛ, gaat tin runkiɛn rɛw a bä piny, kä päärɛ jɛ kɛ pek gua̱th ëë ca lar ɛ wutni tin ŋa̱ckɛ nyin nhial. 17Kä cuɛ a thuɔ̱k ɛn mëë ca lar ɛ gök Kuɔth ni Yir-mɛ-yaa i̱, <br />
18 # 2:18 Yir 31:15. “Ca lul liŋ kä Rama, <br />
wiee kɛnɛ pa̱r mi di̱i̱t. <br />
Re-cɛl pärɛ kɛ kui̱ gankɛ, <br />
kä jɛn lo̱kɛ cuɔ̱m, <br />
kɛ ɣöö ci gaatkɛ thuuk.” <br />
Jiɛɛn Jo-thɛp kɛnɛ Mɛri kɛ Yecu kä I-jëp <br />
19Kä mëë ci Ɣɛ-rod li̱w, cu jääk Kuäär ni Kuɔth päl kä Jo-thɛp ro̱o̱l I-jëp kɛ la̱k, cuɛ wee i̱, 20“Jiɛc rɔ, naŋ gat kɛnɛ man, kä wër ro̱o̱l I-thɛ-rɛl, kɛ ɣöö nɛy tëë görkɛ näk gatdä cikɛ li̱w.” 21Kä cuɛ rɔ jiɛc, cuɛ gat kɛnɛ man naŋ, kä cuɛ wä ro̱o̱l I-thɛ-rɛl. 22Kä mëë cɛ jɛ liŋ ɛn ɣöö ci Ar-kɛ-ley-uth a kuäär Ju-dia guäth gua̱n ni Ɣɛ-rod, cuɛ dual kɛ wä ɛn thɔ̱ŋɔ, kä mëë ca jɛ la̱r lär kɛ la̱k, cuɛ ben ro̱o̱l Gɛ̈-lɛ-li. 23Kä cuɛ wä cieŋ rɛy Na-dha-rɛth, kɛ ɣöö bi tëë ca lar ɛ göök a thuɔ̱k i̱, “Jɛn ba jɛ cɔl i̱ raan Na-dha-rɛth.” <br />
<h3><a href="mat chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
