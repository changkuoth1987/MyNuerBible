<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
2 <br />
Ruac kɛ kui̱ puɔ̱tdä Kritho jiaath <br />
1Mëë cä ben kä yɛ, dämaari, ɣän /ka̱n ben ɛ la̱tdä yɛ ruac kɛ kui̱ Kuɔth kɛ rieet ti di̱t kiɛ pɛl. 2Kɛ ɣöö cä jɛ lar ɛn ɣöö thilɛ mi bä ŋa̱c rɛydun ɛ ni Yecu Kritho, kɛnɛ lia̱a̱dɛ wi̱c jiaath in ri̱ew. 3Kä ɣän mëë ba̱a̱ kä yɛ kɔ̱a̱cä kä lathɛ ɣä kɛ dual mi di̱i̱t. 4Kä ruacdä kɛnɛ ŋi̱i̱cdä /cäkɛ lat kɛ rieet pɛlä nath, duundɛ ɣöö latdä kɛ kɛ ŋäc bumä Yieekä Kuɔth. 5Kɛ ɣöö /ci ŋa̱thdun lɔ̱ŋ rɛy pɛlä nath, duundɛ ɣöö lɔ̱ŋɛ rɛy bumä Kuɔth. <br />
Pɛl Kuɔth in thuɔ̱k <br />
6Kä ŋotdɛ bä ruacä kɛ pɛl kɛ nɛy tin ci dël. Kä /ciɛ pɛl runi ti̱ti̱ kiɛ pɛl ruëëcni runi ti̱ti̱ tin bathkɛ buɔ̱mdiɛn. 7Kä ɣän latdä ni pɛl Kuɔth tin la tɛ̱̈ɛ̱̈ni, ci Kuoth kɛ car kɛ kui̱ bumädan ni mëë /ka̱n ɣɔw ni cak. 8Thilɛ ram kɛl kä ruëëc runi ti̱ti̱ mi ŋäc mɛmɛ. Kɛ ɣöö mi ca jɛ ŋa̱c ɛ kɛn, /cikɛ Kuäär buɔyä dee pua̱t jiaath. 9Ce̱tkɛ mëë ca gɔ̱r i̱,#2:9 Ica 64:4. <br />
“Min /ken waŋ ɛ met nɛn, <br />
/ken ji̱th ɛ met liŋ, <br />
kä mi /ken raan ɛ car kɛ lɔcdɛ, <br />
ɛ jɛn min ci Kuoth ɛ rialikä, <br />
kɛ kui̱ nɛɛni <br />
tin nhɔakɛ jɛ.” <br />
10Ci Kuoth ti̱ti̱ nyuɔ̱th kɔn kɛ Yiëëdɛ. Kɛ ɣöö Yiëë go̱o̱rɛ ŋɔaani diaal, amäni tɛ̱̈ɛ̱̈ni Kuɔth. 11Kɛ ɣöö ɛŋa mi ŋäc cär ran /ciɛ ni yiëë ran in te rɛydɛ? Kä inɔ bä, thilɛ ram mi ŋäc cär Kuɔth diaal, ɛ ni Yiëë Kuɔth. 12Täämɛ canɛ yiëë jek mi /ci mɔ a yiëë ɣɔaa, duundɛ ɣöö ɛ Yiëë mi bä kä Kuoth, kɛ ɣöö dënɛ muc tin ci Kuoth kɛ ka̱m kɔn ŋa̱c. 13Kä latnɛ ruac ɛmɛ kɛ rieet ti /ca ŋi̱i̱c kɛ pɛl nath ti ŋi̱eeckɛ kɛ Yiëë, kɛ ɣöö ŋi̱eecnɛ nyin yieekä nɛy tin tekɛ yiëë. <br />
14Kä nɛy tin /ci a ji̱ yieekä /ca mucni Yieekä Kuɔth jek, kɛ ɣöö kɛ dɔ̱ɔ̱r kä kɛ. Kä /cikɛ cup lɔɔcdiɛn, kɛ ɣöö jëkɛ luɔtdiɛn kɛ ciaaŋ yieekä kärɔa. 15Kä nɛy tin tekɛ yiëë luɔ̱kɛ luɔ̱ɔ̱tni ŋɔaani diaal, kä thilɛ ram mi bikɛ luk. <br />
16 # 2:16 Ica 40:13. “Kä ɛŋa mi ŋäc ca̱r <br />
Kua̱r ni Kuoth, <br />
mɔ dee jɛ luek ɔ?” <br />
Kä kɔn ta̱nɛ kɛ ca̱r Kritho. <br />
<h3><a href="1co chapter.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
<br />
</body>
</html>
