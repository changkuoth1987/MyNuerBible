<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
9 <br />
Luk ji̱ tɛ̈r ji̱ I-thɛ-rɛl <br />
1Kä cu nɛmɛ a ruac Kuɔth Nhial <br />
kɛ kui̱ wec <br />
Ɣad-rak kɛnɛ Da-math-kɛth, <br />
kɛ ɣöö wäŋ ji̱ Ä-ram kɛnɛ <br />
thuk duëli <br />
I-thɛ-rɛl diaal guɛckɛ <br />
ni Kuoth Nhial. <br />
2Amäni Ä-math min te <br />
këth Ɣad-rak, <br />
a wä ni kä Dhor kɛnɛ Dhi-don, <br />
cäŋ ni min tekɛ ŋäc mi di̱i̱t. <br />
3Kä cu ji̱ Dhor rɔ̱ ta̱th ti̱ec <br />
ti buɔ̱m buɔ̱ɔ̱m, <br />
kä cikɛ ciɛk in bo̱r dol <br />
ce̱tdɛ nikɛ di̱r tupä, <br />
kɛ da̱a̱p mi ce̱tnikɛ tuäk duɔ̱p. <br />
4Duundɛ ɣöö bi Kuäär ni Kuoth <br />
nyinkɛ diaal woc kä jɛ, <br />
kä bɛ ria̱ŋdɛ yuɔr rɛy yiëër, <br />
kä ba jɛ cu waŋ ɛ mac. <br />
5Kä bi ji̱ Ac-kɛ-lon ɛ nɛn, <br />
kä bikɛ cu dual. <br />
Amäni ji̱ Gadha, bikɛ cuuc <br />
kɛ bɛ̈c. <br />
Kä bi ji̱ Ɛk-ron ŋa̱thdiɛn <br />
cu ria̱r, <br />
kä bi Gadha kuäärɛ cu bath, <br />
kä /ca Ac-kɛ-lon bilɛ ciɛŋ. <br />
6Kä ba Ac-dod ciɛŋ <br />
ɛ nɛy ti kɔ̱ŋ, <br />
kä bä liak ji̱ Pi-li-thɛt <br />
cu moc pëk. <br />
7Kä cäkɛ bilɛ jak kä camkɛ <br />
riŋ a te riɛmdɛ thi̱n, <br />
mi̱eth in ca yac bä woc kä kɛ. <br />
Kä kɛn tin ci duɔth, <br />
bikɛ cua̱ nɛɛkä, <br />
bikɛ ce̱tkɛ thok duëël kä Juda. <br />
Kä bi ji̱ Ɛk-ron <br />
ce̱tkɛ ji̱ Yɛ-buth. <br />
8Kä ɣän bä cu cieŋ luaakdä <br />
ce̱tkɛ gääŋ, <br />
kä bɛ cu thil ram mi bi wä <br />
kɛ jɛ kiɛ mi bi ben thi̱n. <br />
Kä thilɛ ram mi bi nɛɛkä <br />
lɛ nyɔk kɛ ciëŋ a jiäk, <br />
kɛ ɣöö ɣän cä cuɔ̱c nɛɛnikä <br />
nɛn kɛ nyinkä. <br />
Kuäär Dha-yɔn mi bi ben <br />
9A lɔcdu tɛth, lö nya Dha-yɔn! <br />
Kä a rɔal ni ji̱n, <br />
lö nya Jɛ-ru-tha-lɛm! <br />
Nɛnɛ, kuääru a bëë kä ji̱ ni. <br />
Jɛn ɛ cuɔ̱ŋ kä cɛ naath joc, <br />
jɛn muɔ̱lɛ kä cɛ kɔt kɛ muul, <br />
tëë jɔɔk ruath muɔ̱l. <br />
10Kä ɣän bä thurbiɛɛli woc <br />
kä Ɛ-pa-rim, <br />
kä bä jiöŋkööri woc <br />
kä Jɛ-ru-tha-lɛm. <br />
Kä bä bääri köör töl, <br />
kä bɛ la̱t ni dör mal. <br />
Kä bɛ ruecdɛ ka̱n ni yieer <br />
a wä ni yieer, <br />
kä bɛ lɛ ka̱n ni kiir <br />
amäni pek ɣɔaa. <br />
Luuc nɛɛni Kuɔth Nhial jɔk <br />
11Kä cu Kuoth Nhial wee, kɛ kui̱ <br />
riɛm matdä ruacdä kɛ ji̱, <br />
ɣän bä nɛɛku tin ca pɛc lony <br />
guäth ɛ dak pi̱kɛ tɔ̱. <br />
12Luɔcɛ rɛy duëlikun tin <br />
buɔ̱m buɔ̱ɔ̱m lö pɛ̈ɛ̈c ŋäthä. <br />
Ɛn walɛ ɣän cä lar ɛn ɣöö <br />
bä yɛ luɔ̱ɔ̱c jɔk nikä rɛɛw. <br />
13Ɣän bä Juda jak kä bäärä, <br />
kä bä Ɛ-pa-rim jak kä dɔwdɛ. <br />
Ɣän cä gaatkun jak kä mut, <br />
lö ji̱ Dha-yɔn, <br />
kä bikɛ ben nyiëëny kɛ gaatkun <br />
lö ji̱ Gɛ-rith, <br />
kä cä yɛ jak kä ce̱tkɛ mut wääthä. <br />
14Kä bi Kuoth Nhial jɔɔc <br />
wi̱i̱ nɛɛnikɛ, <br />
kä bɛ bäärɛ yuɔr ce̱tkɛ <br />
yiël nhial <br />
kä bi Kuäär ni Kuoth Nhial <br />
kaaŋ koth, <br />
kä bɛ ja̱l kɛ thul kui̱c cuëëc. <br />
15Kä bi Kuoth Nhial in <br />
la Ruey Ɣɔaa nɛɛkɛ gaŋ, <br />
kä bikɛ ji̱ tɛ̈riɛn däk. <br />
Kä bikɛ riɛmdiɛn math ce̱tkɛ jiɔam, <br />
a bikɛ thia̱a̱ŋ ce̱tkɛ tuɔk, <br />
bikɛ lo̱o̱ny ce̱tkɛ riɛm mucni <br />
mi ca wuɔc tuɔ̱ŋni yi̱kä. <br />
16Ɛn cäŋ ɛ mɔ, bi Kuoth Nhial <br />
Kuothdiɛn kɛ kän, <br />
ce̱tnikɛ det nɛɛnikɛ, <br />
bikɛ riaaw rɛy muɔ̱ɔ̱ndɛ <br />
ce̱tkɛ päm kumä mi bil. <br />
17Kä bɛ naath kulɛ dir i̱di, <br />
kä bi gɔɔydɛ kulɛ ce̱tkɛ ŋu! <br />
Kä bi ŋuɛ̈tni piith a bum <br />
kɛ bɛlkɛ kɛnɛ kɔaŋdɛ. <br />
<br />
<h3><a href="zec chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
