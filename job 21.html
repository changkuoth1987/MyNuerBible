<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
21 <br />
Luɔc I-yob kɛ jɛ <br />
1Kä cu I-yob jɛ loc i̱, <br />
2“Liɛŋɛ ruaacnikä agɔaa <br />
ɛ jɛn bi ku la tɛ̈th <br />
lɔaacdun ɔ kɛ ɣä. <br />
3Pa̱lɛ ɣä ɣöö latdä ruacdä, <br />
kɛ kɔr kä min cä ruac, <br />
kuɛ̈ɛ̈ ɣä dɔl. <br />
4Ɛn ruacdä /cä jɛ lat kɛ raan, <br />
thilɛ mi dëë ɣä jak kä bit. <br />
5Kä guɛcɛ ɣä agɔaa a bia ro̱ŋ, <br />
a bia thukun nhiɛt kɛ tetkun. <br />
6Kä mɔ cä jɛ car ɔ ɛn nɛmɛ, <br />
la dualä ɛlɔ̱ŋ, <br />
kä la lathɛ puɔ̱nydä. <br />
7Ɛŋu la jäny nɛy ti tekɛ dueer <br />
kɛ tëk ɔ, <br />
a cuɔpkɛ run ti ŋuan <br />
kä dɔŋkɛ nikɛ buɔ̱m? <br />
8Kä te gaatkiɛn nhiamdiɛn <br />
kä bi gaat gankiɛn <br />
lɛ piith waaŋdiɛn. <br />
9Kä dho̱rkiɛn thilɛ riɛk <br />
mi dual kɛ kɛ, <br />
thilɛ riɛk mi no̱ŋ <br />
Kuoth ɛ kɛ. <br />
10Kä ɣɔ̱ɔ̱kiɛn diaal tuɔ̱tkɛ kɛ, <br />
kä di̱eth kɛ a thil thɔ̱a̱r. <br />
11La bä gaatkiɛn raar ce̱tkɛ <br />
buɔ̱n deet mi wä kɛ ŋar. <br />
12Kä la ŋarkɛ pua̱tkɛ dɔ̱mpiny <br />
kɛnɛ tuɔ̱ŋ kɛ yikyikni. <br />
13La thuɔ̱kɛ tëkdiɛn ni gɔɔyä, <br />
kä li̱wkɛ nikɛ mal. <br />
14Kä la jio̱k kɛn Kuoth i̱, <br />
‘Päl kɔ! <br />
/Cakɔ jɛ go̱o̱r i̱ bakɔ <br />
dupku ŋa̱c. <br />
15Ɛŋa ɛn Kuoth in leny buɔ̱mdɛ ti <br />
diaal min dëë kɔ lätikä? <br />
Kä ɛŋu mi bakɔ jek mi wakɔ <br />
jɛ pal?’ <br />
16Kä caar kɛn ɛ i̱ jekɛ gɔɔydiɛn <br />
kɛ buɔ̱mdiɛn, <br />
/cä luek nɛɛni ti jiäk <br />
dëë liŋ. <br />
17“Kä ca lɛmbär raam mi jiäk <br />
yieny nikä di̱? <br />
Kä ci riɛk kɛ jek nikä di̱? <br />
Kä ci Kuoth kɛ met däk <br />
kɛ gakdɛ? <br />
18Kä cikɛ ce̱tnikɛ jil rɛy jiɔam, <br />
nyoon mi lɔk thulɛ? <br />
19Kä ci wee i̱, ‘Li̱p Kuoth <br />
dueerkiɛn gaatkiɛn.’ <br />
Akɛ culɛ kɛ, kɛ ɣöö bikɛ <br />
jɛ kulɛ ŋa̱c. <br />
20Akɛ nɛ̈nkɛ da̱k kɛ wäŋkiɛn, <br />
akɛ jëkɛ gak Kuoth in leny <br />
buɔ̱mdɛ ti diaal. <br />
21Kä ɛŋu dëë kɛn ɛ ŋa̱c ɔ <br />
kä dho̱rkiɛn tin ci kɛn <br />
kɛ ba̱ny piny, <br />
kɛ gua̱a̱th in ci ni̱n <br />
teekädiɛn thuɔ̱k? <br />
22Kä tëë kɛ ram mi dëë Kuoth <br />
ŋi̱eec, <br />
kä ŋäcɛ jɛ i̱ ɛ Kuoth luk <br />
naath ɔ amäni <br />
tin luɔ̱thkɛ? <br />
23Ci ram kɛl kɔŋ li̱w nikɛ gɔɔy <br />
pua̱a̱nydɛ, <br />
kɛ ni̱n ti tɛ̈thkɛ lɔcdɛ <br />
rɛy malä, <br />
24kä jɛn puɔth puɔnydɛ kɛ thiɔl. <br />
Bum cɔ̱wkɛ ce̱tnikɛ <br />
ta̱a̱ ŋuɛɛtädɛ. <br />
25Kä cu ram mi dɔ̱ŋ li̱w rɛy cucä <br />
mi di̱i̱t, <br />
/kenɛ tɛ̈th lɔaac met ŋa̱c. <br />
26Kä cua kɛ kony niɛ muun ɔ <br />
kɛl ɔ, <br />
kä cu rɛl kɛ cam <br />
kɛn da̱ŋ rɛw. <br />
27“Nɛ̈nɛ jɛ ɣän ŋa̱cä min carɛ, <br />
min bia ɣä moc duer kɛ jɛ. <br />
28Kä kɛ ɣöö laar yɛnɛ i̱, <br />
‘Dhɔr kua̱r a nikä? <br />
Kä dhɔr in cieŋ gua̱n dueeri <br />
thi̱n a nikä?’ <br />
29A /ka̱nɛ nɛy tin ja̱lkɛ duɔ̱ɔ̱p <br />
ku thiec, <br />
kä /ken yɛn tin ca lat <br />
ɛ kɛn ku nhɔk, <br />
30ɛn ɣöö gua̱n dueeri pa̱lkɛ ni <br />
jɛ kɛ cäŋ däkä, <br />
kä la lua̱kɛ ni jɛ <br />
kɛ cäŋ gaak? <br />
31Ɛŋa mi ci lät raam <br />
mi jiääk kɔŋ lo̱k, <br />
kä ɛŋa ci jɛ kɔŋ cuɔ̱l <br />
lätkɛ mɔ? <br />
32Kä mɔ ca jɛ naŋ kɔ̱kädɛ mɔ, <br />
la gaŋkɛ wi̱c muɔ̱ɔ̱ndɛ. <br />
33La päl mun lööli rɔ piny <br />
puɔ̱ɔ̱nydɛ, <br />
kä wä nɛy ti nyin ŋuan <br />
guäth kunyädɛ. <br />
34Bia ɣä kulɛ com i̱di kɛ ruacdun <br />
ɛ thil luɔt ɛ? <br />
Kä tin cia lat kɛ <br />
ti thil luɔt.” <br />
<h3><a href="job chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
