<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<p>34 <br />
  Këth muɔ̱ɔ̱n Kɛ-naan <br />
  1Kä cu Kuoth Nhial Muthɛ jiök i̱, 2“Ruacni kɛ ji̱ I-thɛ-rɛl läri jɛ kɛ, mi wä yɛn coth muun Kɛ-naan (ɛ jɛn mun in bia ciɛŋ, ɛn mun Kɛ-naan kɛɛliwdɛ). 3Kä bɛ kui̱c cuëëcdun ka̱n ni rɛy dɔaar Dhin a wä ni gekä Ɛ-dɔm, kä bi keydɛ a pek Bar Gutdä kui̱ käny ca̱ŋ. 4Kä bɛ rɔ riet cuëëc Ak-ra-bim a wä guut ni kui̱ Dhin, kä bi pekdɛ wa̱a̱ ni Ka-dɛc-bar-ni-ya. Kä bɛ räth ni kä Ɣä-dhar-a-dar a pal ni kä Adh-mon. 5Kä bɛ lɛ jiɛɛn kä Adh-mon bɛ wä rɛy tɔ̱ɔ̱rä I-jëp, kä bɛ wä guut ni Bar in Bo̱r min te kam wi̱i̱ni. <br />
  6“Kä bi key kuec konyä ca̱ŋ a Bar in Bo̱r min te kam wi̱i̱ni. <br />
  7“Kä bɛ keydu kui̱c caam ka̱n ni Bar in Bo̱r in te kam wi̱i̱ni a wee yiath ni Pääm Ɣor. 8Kä bɛ lɛ ka̱n pääm Ɣor bɛ wä yiath ni dup Ä-math, bɛ wä guut ni kä Dhɛ-dad. 9Kä bɛ wä amäni Dhip-ron, kä bi pekdɛ wa̱a̱ni Ɣä-dhar-e-nan. Nɔmɔ ba jɛn pek këthdu kui̱c caam. <br />
  10“Kä bɛ keydu kui̱c känyä ca̱ŋ ka̱n kä Ɣä-dhar-e-nan a wä kä Cɛ-pam. 11Kä bɛ lɛ ka̱n kä Cɛ-pam a wä piny kä Rib-laa kui̱c käny ca̱ŋ A-yin. Kä bɛ räth ni kiir Ki-nɛ-rɛth kui̱ käny ca̱ŋ. 12Kä bɛ wä ni piny kä Jɔr-dɛn, kä bi pekdɛ wa̱a̱ ni Bar Gutdä. Ɛn nɔmɔ ba jɛn mundu kɛɛliw nikɛ këth kɛ.” <br />
  13Kä cu Muthɛ ruac kɛ ji̱ I-thɛ-rɛl wee i̱, “Nɛmɛ ɛ jɛn mun in bia da̱a̱k kɛ yor gaakni, min ci Kuoth Nhial ɛ ka̱m thuk duëli da̱ŋ bäŋuan kɛ tha̱a̱ŋ thuɔk duëël Ma-na-thɛ. 14Kɛ ɣöö ci thok duëël gan Rɛ-u-ben kɛ dho̱r gua̱n kɛnɛ thok duëël gan Gad kɛ dho̱r gua̱ni kɛ tha̱a̱ŋ thuɔk duëël gan Ma-na-thɛ kɛnɛ dho̱r gua̱ni pekdiɛn ka̱n. 15Ci thuk duëli da̱ŋ rɛw kɛ tha̱a̱ŋ thuɔk duëël pekdiɛn ka̱n kui̱ yiëër Jɔr-dɛn kä Jɛ-ri-ko kui̱ käny ca̱ŋ.” <br />
  Bööth tin ba mun da̱a̱k <br />
16Kä cu Kuoth Nhial Muthɛ jiök i̱, 17“Ti̱ti̱ kɛ nɛy tin ba ji̱ dääk kä mun in ba ciɛŋ. Bo̱o̱th palä ni Ɛl-a-dhar kɛnɛ Jɔ-cua gat Nun. 18Kä bi bööth ram kɛl ka̱n thok duëël ɔ kɛ ɣöö ba mun in ba ciɛŋ da̱a̱k. 19Kä ti̱ti̱ kɛ ciöötkiɛn Ka-leb gat Yɛ-pö-nɛ thok duëël Juda. 20Thok duëël gan Cim-on cua Cɛ-mu-el gat A-mi-ɣud. 21Kɛ Ɛli-dad gat Kith-lon thok duëël Ben-ya-min. 22Kɛ Buki gat Yɔg-li bo̱o̱th thuɔk duëël Gad. 23Kɛ Ɣa-ni-el gat E-pod, bo̱o̱th thuɔk duëël Ma-na-thɛ gat Jo-thɛp. 24Kɛ Kɛ-mu-ɛl gat Cip-tam bo̱o̱th thuɔk duëël Ɛ-pa-rim. 25Kɛ Ɛli-dha-pan gat Par-nak bo̱o̱th thuɔk duëël Dhɛ-bu-lun. 26Kɛ Pɛ̈l-ti-el gat A-dhan bo̱o̱th thuɔk duëël Yi-tha-kar. 27Kɛ Ä-ɣi-ɣud gat Cɛ-lo-mi bo̱o̱th thuɔk duëël A-cɛr. 28Kɛ Pɛ-da-el gat A-mi-ɣud, bo̱o̱th thuɔk duëël Nap-ta-li. 29Cu tɔ̱tɔ̱ a nɛy tin ci Kuoth Nhial kɛ la̱r ɣöö ba mun Kɛ-naan dääk kä ji̱ I-thɛ-rɛl ala duŋdiɛn.” </p>
<h3><a href="num chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<p><br />
  <br />
</p>
</body>
</html>
