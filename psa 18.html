<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
18 <br />
Dit puɔnyä Dee-bid <br />
(2 Tham 22:1-51) <br />
(Dit Dee-bid ja̱ŋ Kuɔth)#Cio̱o̱k 18 Latkɛ jɛ kɛ thok Ɣi-bɛ-ru i̱, rieet diɛt Dee-bid tëë ketdɛ Kuoth Nhial kɛ cäŋ ëë ci Kuoth Nhial ɛ kän tetni tɛ̈rɛ diaal, kä cɛ kän tetdä Thɔɔl. <br />
1Ɣän nhɔakä ji̱ lö Kuoth Nhial <br />
in la buɔ̱mdä. <br />
2Kuoth Nhial ɛ buɔ̱mdä, <br />
kä gääŋdä, kä luääkdä, <br />
Kuoth ɛ gääŋdä, <br />
kä la lua̱kä rɔ kä jɛ, <br />
ɛ ko̱tdä, kä ɛ buɔ̱mdä, <br />
kä ɛ gääŋdä kä luääkdä. <br />
3Cä Kuoth Nhial, <br />
in ro̱ŋ kɛ liak cɔl, <br />
kä cɛ ɣä kän kä ji̱ tɛ̈rä. <br />
4Kä dep li̱eth tëë gekädä <br />
kä muaŋ däkä tëë ni wi̱i̱dä. <br />
5Kä dep li̱eth yiɛnɛ ɣä, <br />
kä kɔ̱a̱k li̱eth tëë nhiamdä. <br />
6Kɛ riɛkdä cä Kuoth Nhial cɔl, <br />
cua̱ Kuothdä cɔl kɛ luäk. <br />
Ni luaakdɛ cuɛ jɔwdä liŋ, <br />
cuɛ wieedä liŋ kɛ ji̱thdɛ. <br />
7Cu piny dual kä cuɛ jɛ lath, <br />
kä cuɛ keŋ päämni lath bä <br />
cuɛ jɛ lath, <br />
kɛ ɣöö ci Kuoth gaak. <br />
8Kä cu tol ben raar wuumdɛ, <br />
kä cu mac ben raar thokdɛ, <br />
bo̱l maac miim cɛ ben kä jɛ. <br />
9Cuɛ pua̱a̱r da̱a̱k, kä cuɛ ben piny, <br />
kä te muth mi col ciöknikɛ. <br />
10Cuɛ kɔt kɛ mi ce̱tkɛ puɔ̱ny <br />
jääkä kä cuɛ riŋ, <br />
kä cuɛ ben kɛ pɛ̈th kɛ rɛy jiɔam. <br />
11Cuɛ rɔ kum kɛ muth, <br />
ca jɛ go̱l ɛ wuɔ̱n nhial mi col. <br />
12Kɛ buay nhiamdɛ la no̱o̱ŋɛ pua̱r <br />
mi dɛm kɛ guiy kä tekɛ yi̱el. <br />
13Cu Kuoth Nhial ma̱r ni nhial, <br />
ɛn Kuoth in Di̱t ni Jɛn <br />
cɛ jɔwdɛ ja̱k, <br />
kɛ nhiaal guiiyni kɛnɛ yi̱el. <br />
14Cuɛ bäärikɛ yuɔr, <br />
kä cuɛ ji̱ tɛ̈rɛ riaw dɔɔr, <br />
kɛ buaydɛ min di̱i̱t, <br />
cukɛ rɔ̱ bar. <br />
15Kä cu rɛy yiëri jɔɔc <br />
kä cu keŋ ɣɔaa te ni baaŋ, <br />
mëë ci Kuoth Nhial gaak kɛ ji̱ tɛ̈rɛ <br />
kɛ ŋo̱kdɛ kɛ kɛ yiëë kɛ wumdɛ. <br />
16Ni nhial cuɛ ɣä lɔ̱m ni piny, <br />
cuɛ ɣä ben ka̱n rɛy pi̱i̱ni ti ŋuan. <br />
17Kä cɛ ɣä kän kä gua̱n <br />
tɛ̈rä mi bum, <br />
cɛ ɣä luäk kä nɛy diaal <br />
tin lökɛ ɣä, <br />
kɛ ɣöö bum nikɛn kä ɣä. <br />
18Cukɛ ben kä ɣä kɛ cäŋ rikädä, <br />
duundɛ ɣöö cu Kuoth Nhial <br />
ɣä gaŋ. <br />
19Cuɛ ɣä nööŋ raar guäth mi rik, <br />
cɛ ɣä kän kɛ ɣöö nhɔkɛ ɣä. <br />
20Ci Kuoth Nhial ɣä la̱t agɔaa <br />
kɛ kui̱ cuŋnikä, <br />
cɛ ɣä poth kɛ ɣöö thilɛ <br />
ɣä duer. <br />
21Kä cä duɔ̱p Kuɔth Nhial tit, <br />
kä /ka̱n rɔ ri̱t kɔr Kuɔthdä. <br />
22Kɛ ɣöö te ŋuɔ̱tkɛ diaal nhiamdä <br />
cua̱ luëëkɛ la̱t, /ka̱n rɔ woc thi̱n. <br />
23Kä thilɛ ɣä bɛ̈l nhiamdɛ, <br />
kä cä rɔ tit kä duer. <br />
24Kɛ kui̱ ɛmɔ ci ɣä culikä, <br />
kɛ kui̱ cuŋnikä, <br />
kɛ kui̱ kä ɣöö thilɛ <br />
ɣä duer waaŋdɛ. <br />
25Kä Kuoth gɔaaɛ kɛ nɛy <br />
tin gɔw kɛ jɛ, <br />
kä thilɛ jɛ bɛ̈l kɛ nɛy <br />
tin thil bɛ̈l. <br />
26Kä jɛn gɔaaɛ kɛ nɛy <br />
tin gɔw kɛ jɛ, <br />
kä la ŋɛ̈ɛ̈nyɛ kɛ nɛy tin jiäk. <br />
27Kä la käänɛ nɛy tin mua̱l mua̱a̱l, <br />
kä la käpɛ nɛy tin kapkɛ rɔ̱ <br />
nhial piny. <br />
28Ɛ jɛn la buaydä mɔ, <br />
kä ji̱n Kuoth Nhial ni Kuothdä <br />
mɛri muthdä. <br />
29Kä kɛ luäkdɛ dëë ji̱ tɛ̈rä mak, <br />
kɛ buɔ̱m Kuɔthdä dëë pa̱nyni ba̱l. <br />
30Duɔ̱p Kuɔth ɛmɛ cuɔ̱ŋkɛ, <br />
kä ruac Kuɔth Nhial tëë guäthdɛ, <br />
kä jɛn ɛ ko̱t nɛɛni diaal <br />
tin lua̱kɛ rɔ̱ jɛ. <br />
31Ɛŋa la Kuoth ɔ mi /ci mua <br />
Kuoth Nhial? <br />
Kä ɛŋa la päm ɔ mi <br />
/ci mua Kuothda? <br />
32Ɛn Kuoth ɛmɛ ɛ gääŋdä mi bum, <br />
jakɛ duɔ̱pkä kä tekɛ mal. <br />
33Kä jakɛ ɣä kä puɔl ce̱tkɛ kɛ̈w <br />
kä cɛ ɣä jak kä cuŋ <br />
wuɔ̱thni päämni. <br />
34Kä cɛ ɣä ŋi̱eec kɛ ko̱r, <br />
kɛ kui̱c ɛmɔ dëë kui̱n kui̱n <br />
yieethä gɔ̱ŋ. <br />
35Ci Kuoth Nhial ɣä gaŋ, <br />
kä cɛ ɣä kän, <br />
cuɛ ɣä luäk nikɛ tet cuëëcdɛ, <br />
kɛ gɔɔydɛ cuɛ ɣä jak kä bum. <br />
36Kä ci ka̱a̱th ciöknikä rep, <br />
kä /kenɛ ciökä lɛ lath. <br />
37Cä ji̱ tɛ̈rä joc, kä cäkɛ käp, <br />
kä /ka̱n rɔ ri̱t amäni thuɔ̱kdiɛn. <br />
38Cäkɛ kuɛr ni piny, <br />
kɛ ɣöö /cikɛ rɔ̱ bi nyɔk <br />
kɛ jiëc, <br />
tëthni kɛn kamni ciöknikä. <br />
39Kä ci ɣä moc kɛ buɔ̱m köör, <br />
kä ci ɣä ka̱m juc ji̱ tɛ̈rä. <br />
40Kä ci ji̱ tɛ̈rä jak kä <br />
barkɛ rɔ̱ kɛ ɣä, <br />
kä cä nɛy tin lökɛ ɣä näk. <br />
41Cukɛ luäk go̱r, duundɛ ɣöö thilɛ <br />
ram mi cikɛ luäk, <br />
cikɛ Kuoth Nhial thiec kɛ luäk, <br />
duundɛ ɣöö /kenɛ kɛ loc. <br />
42Cua̱kɛ duäc a bikɛ nuɔɔr <br />
ce̱tnikɛ tup rɛy jiɔam, <br />
cua̱kɛ dɔany ce̱tnikɛ tuäk duɔ̱p. <br />
43Kä curi ɣä kän <br />
kä nɛy tëë ca rɔ̱ luɔ̱c ɣä, <br />
kä ci ɣä jak kä kuäär dööri, <br />
kä ca ɣä lätikä ɛ nɛy ti kuecä. <br />
44Kä niɛ mɔ ca ɣä liŋ ɔ, <br />
la kɛn ɣä cua̱ luth, <br />
kä la la̱ŋ jur nhiamdä. <br />
45Ci jur lɔcdiɛn baath, <br />
bäkɛ raar ti̱ecnikiɛn <br />
tin buɔ̱m buɔ̱ɔ̱m ɛ lathɛ kɛ. <br />
46Ce̱tnikɛ min tëk Kuɔth Nhial, <br />
ɛ puɔ̱th wä kä gääŋdä, <br />
a liak tekɛ Kuoth känädä, <br />
47jɛn Kuoth in käm ɣä juc nath <br />
min ci döör la̱th pinydä, <br />
48min ci ɣä kän kä ji̱ tɛ̈rä. <br />
Kɛ thuɔ̱k ci ka̱m ni ɣä liak <br />
kä ji̱ tɛ̈rä, <br />
kä ci ɣä kän kä ji̱ gak gaakni. <br />
49Kɛ kui̱c ɛmɔ bä ji̱ puany <br />
rɛy dööri lö Kuoth Nhial, <br />
bä ciötdu puany kɛ diit. <br />
50Cɛ juc nath mi di̱i̱t ka̱m kuäärɛ <br />
kä cɛ nhök mi thil pek nyuɔ̱th <br />
ram in cɛ kuany, <br />
cɛ jɛ nyuɔ̱th Dee-bid kɛnɛ kuaykɛ <br />
amäni cäŋ kɛl. <br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
