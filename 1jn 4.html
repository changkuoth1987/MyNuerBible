<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<p>4 <br />
  Yiëë mi thuɔ̱k kɛnɛ mi kac <br />
  1Nhöökä, /cuarɛ yiey diaal ŋäth. Ɣɔ̱a̱nɛ yiey kɛ ɣöö bia nɛn mi kɛ yiey ti bä kä Kuoth, kɛ ɣöö ci göök kacä ti ŋuan däk wi̱i̱ muɔ̱ɔ̱n. 2Bia Yiëë Kuɔth ŋa̱c kɛ nɛmɛ. Yiey diaal tin bi jɛ lat ɛn ɣöö ci Yecu Kritho ben kɛ puɔ̱ny ran kɛ yiey ti bä kä Kuoth. 3Kä yiey diaal tin /ca jɛ bi lat ɛn ɣöö Yecu cɛ ben kɛ puɔ̱ny, /cikɛ yiey ti bä kä Kuoth. Nɛmɛ ɛ jɛn ciaŋ gua̱n tɛ̈r Kritho in ci yɛn ɛ liŋ i̱ bi ben, kä ɛn täämɛ jɛn a rɛy ɣɔaa. 4Nyin tiɛtnikä, bä yɛn kä Kuoth, kä ci yɛn yiey tɔ̱tɔ̱ puɔ̱t, kɛ ɣöö di̱t ni jɛn ram in te rɛydun kä ram in te rɛy ɣɔaa. 5Kɛn kɛ ji̱ ɣɔaa, kɛ kui̱ ɛmɔ min lat kɛn ɛ ɛ duŋ ɣɔaa, kä liŋ ɣɔw kɛ. 6Kɔn lapnɛ ji̱ Kuɔth. Kä ram ɔ ŋäc Kuoth ɔ liŋɛ ruaacnikɔn, kä ram ɔ /ci bä kä Kuoth ɔ, /cɛ kɔn liŋ. Kä kɛ nɛmɛ ŋäc kɔn yiëë thukä kɛnɛ yiëë mi /ci mɔ a thuɔ̱k. <br />
  Kuoth ɛ nhök <br />
  7Nhöökä, kuanɛ rɔ nhɔk, kɛ ɣöö nhök bëë kä Kuoth, kɛ ɣöö ram mi nhɔk naath di̱eth ɛ Kuoth, kä ŋäcɛ Kuoth. 8Kä ram mi /ci naath nhɔk, kui̱cɛ Kuoth kɛ ɣöö Kuoth ɛ nhök. 9Kä nhök Kuɔth ca jɛ nyuɔ̱th kɔn kɛ duɔ̱ɔ̱p ɛmɛ, kɛ ɣöö ci Kuoth Gatdɛ min kɛl kärɔa jäkä wi̱i̱ muɔ̱ɔ̱n, kɛ ɣöö dënɛ tëk kɛ jɛ. 10Te nhök rɛy kä nɛmɛ, /ciɛ ɣöö nhɔaknɛ Kuoth, kä ɛ ɣöö nhɔk Kuoth kɔn, kä cɛ Gatdɛ ja̱k ala muc mi luɛlɛ ni dueerkɔn. 11Nhöökä, min nhɔk Kuoth kɔn ɛlɔ̱ŋ, gɔaa ni ɣöö banɛ rɔ nhɔk bä. 12Thilɛ ram mi ci Kuoth met nɛn, mi nhɔak nɛ rɔ, cieŋ Kuoth rɛydan, kä nhökdɛ ro̱ŋɛ rɛydan. <br />
  13Kä nɛmɛ ŋäc kɔn ɛ ɛn ɣöö cieŋ kɔn rɛydɛ kä tëë rɛydan, kɛ ɣöö cɛ kɔn ka̱m Yiëëdɛ. 14Kä canɛ jɛ nɛn, kä lat kɔn ɛ ɛn ɣöö ci Gua̱a̱r in te nhial Gatdɛ ja̱k ala Kään ɣɔaa. 15Cieŋ Kuoth rɛy ram mi laar jɛ ɛn ɣöö Yecu ɛ Gat Kuɔth, kä tëë rɛy Kuɔth. 16Kä ɛnɔ ŋäc kɔn kä ŋääth kɔn nhök in nhɔk Kuoth ɛ ni kɔn. <br />
Kuoth ɛ nhök, kä nɛy tin cieŋ rɛy nho̱kä cieŋkɛ rɛy Kuɔth, kä cieŋ Kuoth rɛydiɛn. 17Ci nhök ro̱ŋ rɛydan kɛ nɛmɛ, ɛn ɣöö dënɛ tekɛ liak kɛ cäŋ luɔ̱k in di̱i̱t, kɛ ɣöö ce̱t ta̱a̱dan wi̱i̱ muɔ̱ɔ̱n ɛmɛ kɛ ta̱a̱ in tekɛ jɛ. 18Thilɛ nhök rɛydɛ dual, kä nhök mi thuɔ̱k dhiacɛ dual raar. Kɛ ɣöö dual no̱o̱ŋɛ duäc, kä ram mi dual /kenɛ ro̱ŋ kɛ nhök. 19Nho̱k kɔn, kɛ ɣöö cɛ kɔn nhɔk kɛ nhiam. 20Kä nɛy tin wee i̱, “Nhɔakä Kuoth,” kä nyiɛrkɛ dämani, kɛ ji̱ kacä, kɛ ɣöö nɛy ti /ci dämani tin nɛɛn kɛn kɛ nhɔk, /cikɛ Kuoth in /ka̱n met nɛn dee nhɔk. 21Kä luek in cɛ ka̱m kɔn ɛn. Nɛy tin nhɔakɛ Kuoth bikɛ dämani dhil nhɔk bä. </p>
<h3><a href="1jn chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<p><br />
</p>
</body>
</html>
