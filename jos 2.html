<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
2 <br />
Li̱eem kä Jɛ-ri-ko <br />
1Ɛ jɛn, cu Jɔ-cua gat Nun nɛy da̱ŋ rɛw ti lieem ku ja̱k kɛ tɛ̱̈ɛ̱̈ ni kä Ci-tim kä cuɛ kɛ jiök i̱, “Wiaa kä carɛ rɛy rööl kɛɛliw, kä a di̱t ni rɛk Jɛ-ri-ko.” Cukɛ ku wä, kä mëë cikɛ cop rɛɛk, cua wä jac ni dhɔr ciek mi riär mi cɔal i̱ Ra-ɣab. 2Kä cua jɛ ben la̱t kuäär in di̱i̱t kä Jɛ-ri-ko i̱, “Ɛn thiaaŋni tëë kɛ nɛy ti ci ben kä ji̱ I-thɛ-rɛl kɛ ɣöö bikɛ wecdan ben lim.” 3Ɛ kui̱ ruac ɛmɔ cu kuäär naath jäk kä Ra-ɣab, kä cuɛ wee i̱, “Kɛn nɛy tɔ̱ ca jac ni dhɔru tɔ̱ kɛ lieem. Akɛ bëë raar.” 4Kä nɛ̈nɛ jɛ, cu ciɛk ɛmɔ jɛ loc i̱, “Ɛpuc, ci wutni tɔ̱tɔ̱ dhil ben dhɔɔrä, kä /ka̱n gua̱a̱th in bäkɛ thi̱n kulɛ ŋa̱c. 5Kä ɛn thiaaŋni min ci thia̱k ni ɣöö ba thi̱i̱k rɛ̈ɛ̈k wec lɛ̈k thi̱n, cukɛ wä. Gua̱a̱th ɔ cikɛ rɔ̱ ri̱t kɛ jɛ mɔ, /ka̱n lɛ ŋa̱c. Kua kɛ cuap lɛɛr kɛ pɛ̈th, kä bia kɛ wä käp.” 6Kä thuɔ̱kdɛ ni ɣöö jɛn ciɛk ɛmɔ cɛ wutni da̱ŋ rɛw ɛ tɔ̱ naŋ ni wi̱i̱ duëël guäth in ŋot /ken ja̱a̱k kua̱r ni cop cieŋdɛ, kä cuɛ kɛ wä kua̱th piny kɛ to̱ŋ lath ti cɛ ɣa̱r wi̱i̱ duëëlɛ. 7Kä cu ja̱a̱k rɔ̱ ku riet kɔɔriɛn, kä ɛ niɛ min kackɛ raar, cua thi̱i̱k pa̱a̱ny wec pi̱em thi̱n, cukɛ cu wä guɔ̱rkɛ kɛ kä lɛɛr dup in wee Jɔr-dɛn amäni mëë cikɛ wä cop ni wäthni yiëër diaal. <br />
Mat ruac kamä Ra-ɣab kɛnɛ lieem <br />
8Kä ɛn guäth ɛmɔ min /ken ja̱a̱l ɛ tɔ̱ ni niɛɛn, cu Ra-ɣab ben kä kɛ wi̱i̱ duëël, 9kä cuɛ kɛ jiök i̱, “Ŋa̱cä jɛ ɛn ɣöö ci Kuoth Nhial ro̱l ɛmɛ ka̱m yɛ, kä ɛn ro̱l ɛmɛ ni kɛɛliw dualɛ kɛ kui̱dun diaal, 10kɛ ɣöö cakɔ liŋ ɛn ɣöö mëë ka̱nyɛ raar kä I-jëp, cu Kuoth Nhial yi̱er Bar Gutdä jak kä kööt nhiamdun, kɛnɛ ɣöö cia Thi-yon kɛnɛ Ög tin la kua̱r tin di̱t rɛy rööl ji̱ Ɛ-mor kui̱c Jɔr-dɛn dup. 11Kä ɛ niɛ mëë cakɔ ti̱ti̱ liŋ, ci lo̱ckɔ cu jiɛ̈th, kä cakɔ cu baath ɛlɔ̱ŋ kɛ kui̱dun, kɛ ɣöö Kuothdun ni Kuoth Nhial jɛn ɛ Kuoth in waŋ cieŋ nhial kɛnɛ piny. 12Ɛ jɛn, täämɛ kuɛ̈ɛ̈ rɔ̱ yac kɛ ciötdɛ nhiamdä ɛn ɣöö bia ɣä lät kä gɔɔy ce̱tkɛ min cä lät agɔaa kɛ yɛ, kä bia ɣä moc kɛ nyuth mi thuɔ̱k 13ɛn ɣöö ɛpuc bia lät gɔaa kɛ thok duëël gua̱a̱r kä bia kɔ kän li̱th kɔnɛ cieeŋ maari kɛ nyinkiɛn diaal.” 14Kä cukɛ jɛ loc i̱, “Ɛpuc, tëkda ɛ jɛn tëkdun. Kɔn bakɔ yɛ dhil lät kä gɔɔy, mi /cia ca̱p lɔaayda ɛmɛ bi jak kä räth raar. Bakɔ yɛ dhil ciɛŋ ni ŋäcä cäŋ in bi Kuothda kɔ ka̱m mun rööl ɛmɛ.” <br />
15Kä ɛn Ra-ɣab, duelɛ ca ta̱th puɔ̱ɔ̱ny pa̱a̱ny wec, kä cuɛ ca̱p ku cäp ɛn ɣöö bɛ nɛy ɛ tɔ̱ lua̱y piny kɛ dep kɛ wernyin mi te kui̱c in wee raar. 16Cuɛ kɛ ku jiök i̱, “Yɛn bia wä, kä bia rɔ̱ bar ni rɛy päämni kɛ ɣöö /cia bi lɛ wä röm dup kɛ göörkun, kä bia rɔ̱ wä tɛ̱̈ɛ̱̈ ɛn thɔ̱ŋi kɛ ni̱n da̱ŋ diɔ̱k amäni mi ci göörkun luny jɔk. Dërɛ cu ja̱l kɛ ja̱lun.” 17Kä cu wutni ɛ tɔ̱ ɛ jiök i̱, “Kɔn bakɔ mat ruacdan ɛmɛ cakɔ yaac ni rɔ̱ nhiamdu mi käp, duundɛ ɣöö bakɔ te raar thi̱n mi /ci̱ nɛmɛ bi la̱t. 18Nɛnɛ, ɛn cäŋ in bakɔ ro̱l ɛmɛ ka̱p mut, ji̱n bi dep ɛ do̱l ɛmɛ ruɔ̱k wernyinä ɛ ci kɔ luëëy piny kɛ jɛ mi. Kä bi ji̱ thuɔk duëël guur diaal rol dhɔɔru. 19Cakɔ bi tekɛ thi̱ec kɛ lia̱a̱ raam in bi kac raar dhɔɔru kä bi wä ja̱l wi̱i̱ duɔ̱pni, bi thöŋ raamɔ a duŋ wecdɛ kärɔa. Kä nɛnɛ, mi wa raan gueer kä nɛy diaal tin te cieŋdu, bi thöŋ raamɔ a duŋ wecda. 20Kä mi wiaa ca̱p lɔaayda ɛmɛ jak kä pal raar, bakɔ te raar rɛy matdä ruacdan in cakɔ yaac ni rɔ̱ nhiamdu.” 21Kä cu Ra-ɣab kɛ loc i̱, “Ɛ jɛ inɔ, a jɛ kua jɛn.” Ɛ jɛn cuɛ kɛ ku lua̱y piny, kä cukɛ cu jiɛn. Kä min cikɛ rɔ̱ ku ri̱t, cu Ra-ɣab dep in do̱l cu ruɔ̱k puɔ̱ɔ̱ny wernyiɛɛn. <br />
22Ɛn wan ɔ, cu wutni tin kɔn ku jiɛn kä cukɛ rɔ̱ wä tɛ̱̈ɛ̱̈ ni rɛy päämni a cukɛ wä te thi̱n kɛ ni̱n diɔ̱k. Ɛn ni̱ni diɔ̱k ɛ tɔ̱ cu göörkiɛn dup diaal luk, kä thilɛ mi ci kɛn ɛ je̱k, kä cukɛ luny Jɛ-ri-ko. 23Ɛ jɛn, mëë ci go̱o̱r ɛ tɔ̱ luny jɔk, cu wutni tin kɔn ku luny piny wi̱i̱ pa̱a̱m, kä cukɛ yi̱er ŋok kä cukɛ luny kä Jɔ-cua gat Nun, kä cukɛ tëë diaal tëë ci tuɔɔk ben la̱t jɛ. 24Kɛ jɔak cukɛ jɛ ku jiök i̱, “Ɛpuc, ci Kuoth Nhial ro̱l ɛmɔ dhil ka̱m kɔn. Kä min te wi̱i̱ kä nɛmɛ kɛɛliw ɛ ɣöö niɛ kɛn ji̱ wec pua̱nykiɛn laathɛ kɛ ni kɛn diaal kɛ kui̱dan.” <br />
<h3><a href="jos chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
