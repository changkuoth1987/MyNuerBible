<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
103 <br />
Liak kɛ kui̱ gɔɔyä Kuɔth <br />
(Dit Dee-bid) <br />
1Liak Kuoth Nhial lö tieeydä, <br />
ji̱n puɔ̱nydä kɛɛliw, <br />
liak ciötdɛ min rɛl <br />
gɔɔydɛ rɔ. <br />
2Liak Kuoth Nhial lö tieeydä, <br />
kä /cu gɔɔydɛ päl ruëëc. <br />
3Jɛn pälɛ ɣä dueerkä diaal, <br />
kä jakɛ liawkä kä gɔw, <br />
4kä cɛ tëkdä luɛl kɔ̱k, <br />
kä cɛ ɣä kum kɛ nhökdɛ <br />
min thil pek kɛnɛ <br />
kɔ̱a̱c lɔaac. <br />
5Kä jɛn cɛ ɣä ro̱ŋ kɛ ti gɔw, <br />
kɛ ɣöö bä kula ŋuɛ̈t mi bum <br />
ce̱tnikɛ cuɔɔr. <br />
6Kä Kuoth Nhial bɛ lat ni cuŋ <br />
kɛnɛ thuɔ̱ɔ̱k kɛ kui̱ nɛɛni <br />
tin yɔaŋkɛ. <br />
7Jɛn cɛ duɔ̱pkɛ nyuɔ̱th Muthɛ, <br />
kä cɛ lätkɛ nyuɔ̱th <br />
ji̱ I-thɛ-rɛl. <br />
8Kuoth Nhial tëë kɛ kɔ̱a̱c lɔaac <br />
kɛnɛ nhök, <br />
kuiy ŋɛ̈ɛ̈nydɛ kä thil <br />
nhökdɛ pek. <br />
9Kä jɛn /cɛ naath gɔny ni ciaŋ, <br />
kä gakdɛ /ciɛ gak mi do̱raar. <br />
10/Cɛ nɛy ciɛŋ kɛ ta̱a̱ dueerikɔ, <br />
kä /cɛ kɔ culikä ce̱tkɛ <br />
ta̱a̱ jiäknikɔ. <br />
11Ce̱tkɛ mɔ te ni pua̱a̱r nhialɔ <br />
kä piny, <br />
jɛn Kuoth bä di̱t nhökdɛ kɛ <br />
nɛy tin luɔ̱thkɛ jɛ, <br />
12ce̱tnikɛ min nɔ̱a̱n nhiam ɣɔaa <br />
kɛ jɔk ɣɔaa, <br />
cɛ dueerkɔ nɔa̱a̱n ni nɔ <br />
kɛ kɔ. <br />
13Ce̱tkɛ min la gua̱n gan a tekɛ <br />
kɔ̱a̱c lɔaac kɛ gaatkɛ, <br />
bi Kuoth tekɛ kɔ̱a̱c lɔaac <br />
inɔ bä kɛ nɛy <br />
tin luɔ̱thkɛ jɛ. <br />
14Kɛ ɣöö jɛn ŋäcɛ jɛ ca kɔn <br />
cak i̱di, <br />
jɛn tiimɛ jɛ ɛn ɣöö <br />
kɛ kɔn tur. <br />
15Kä kɛ ɣöö raan ce̱t tëkdɛ <br />
kɛ ta̱a̱ juaacni, <br />
la raan a pith ce̱tkɛ gaakni <br />
juaacni rɛy ka̱a̱kni. <br />
16Kä mɔ ci jiɔam puɔ̱t ɔ, <br />
la gaakni cua̱ thil, <br />
kä ca gua̱a̱thdiɛn la ŋa̱ckɛ. <br />
17Kä nhök Kuɔth Nhial in thil pek, <br />
tëëkɛ nɛy tin luɔ̱thkɛ jɛ, <br />
kä bi cuŋkɛ te <br />
kä gaat gankiɛn. <br />
18Kɛ nɛy tin ka̱pkɛ mat ruacdɛ, <br />
nɛy tin tiɛtkɛ ɣöö <br />
ba ŋuɔ̱tkɛ la̱t. <br />
19Kä Kuoth Nhial cɛ kuäärɛ <br />
yiath piny puɔ̱ɔ̱rä, <br />
kä kuäärɛ ruaacɛ ti diaal. <br />
20Liakɛ Kuoth Nhial yɛn ja̱a̱kɛ, <br />
kä puanyɛ jɛ yɛn nɛy tin <br />
bum tin la̱tkɛ la̱tdɛ, <br />
yɛn nɛy tin luɔ̱thkɛ ruacdɛ. <br />
21Liakɛ Kuoth Nhial yɛn <br />
ji̱ nhial diaal, <br />
yɛn nɛy diaal tin <br />
la̱tkɛ lätkɛ. <br />
22Liakɛ Kuoth Nhial yɛn tin <br />
diaal tin cɛ cak, <br />
puanyɛ jɛ gua̱thni diaal <br />
tin ruecɛ thi̱n. <br />
Liak Kuoth Nhial, lö tieeydä. <br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
