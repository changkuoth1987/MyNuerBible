<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
66 <br />
Liak gɔɔyä Kuɔth kɛ ji̱ I-thɛ-rɛl <br />
(Dit tuarä) <br />
1Puanyɛ Kuoth kɛ diit tɛthkä <br />
lɔaac yɛn ji̱ <br />
wec muɔ̱ɔ̱n diaal, <br />
2kɛ̈tdɛ diit bumä cio̱tädɛ, <br />
ka̱mɛ jɛ liak puɔnyä! <br />
3Jio̱kni Kuoth i̱, <br />
“Lätku ga̱ykɛ naath! <br />
Ti̱i̱kɛ buɔ̱m mi diit <br />
mi jak ji̱ tɛ̈ru <br />
kä guɔŋkɛ rɔ nhiamdu. <br />
4Pal ji̱ wec muɔ̱ɔ̱n diaal ni ji̱, <br />
kä puanykɛ ji̱ kɛ diit, <br />
kä liak kɛn ni ciötdu.” <br />
5Bia nɛ̈nɛ min ci Kuoth ɛ la̱t, <br />
lätkɛ tin ga̱ykɛ naath <br />
kɛ kui̱ nath. <br />
6Cɛ yiër jak kä kööt, <br />
ɛ cu naath kir ŋok <br />
kɛ ciökiɛn. <br />
Kɛ kui̱c ɛmɔ ɛ lɔcdan tɛth <br />
kɛ Kuoth, <br />
7min bi ruëc kɛ buɔ̱mdɛ <br />
amäni cäŋ kɛl, <br />
kä tiit waŋdɛ döör, <br />
ɛ nɛy tin lökɛ jɛ <br />
/ca rɔ liak. <br />
8Liakɛ Kuothdan lö naath, <br />
a liɛŋkɛ jiööth <br />
tin puanykɛ jɛ, <br />
9cɛ kɔn jak kä tëk rɛy nath, <br />
kä /kenɛ kɔn jak kä tëth. <br />
10Kä kɛ ɣöö ci nɛy ɣɔ̱n lö Kuoth, <br />
ci kɔ lɛy ce̱tnikɛ <br />
ciɛk in bo̱r. <br />
11Kä ci kɔ jak kä yiankɛ, <br />
kä cikɔ moc kɛ rik <br />
ti thiak thiaak, <br />
12kä ci naath jak <br />
kä jäl wuɔ̱thnikɔ, <br />
cakɔ cuɔt maac kɛnɛ <br />
rɛy pi̱i̱ni, <br />
kä täämɛ cikɔ nööŋ <br />
guäth riäŋä. <br />
13Ɣän bä ben luaakdu <br />
kɛ muc tin waŋkɛ, <br />
kä bä ji̱ ka̱m min cä yac, <br />
14min cä lat kɛ thokdä guäth <br />
ëë ta̱a̱ kɛ riɛk. <br />
15Ɣän bä ji̱ thöp muc ti cuath <br />
cuaath ti waŋkɛ, <br />
kɛɛl kɛ muc thääk deet <br />
rɔɔmni. <br />
Kä bä muc thääkni kɛnɛ <br />
böwni thöp ji̱. <br />
16Bia lieŋɛ yɛn nɛy diaal <br />
tin luɔ̱thkɛ Kuoth, <br />
bä min cɛ lät kä ɣä <br />
ben la̱t yɛ. <br />
17Cua̱ jɛ cɔl kɛ thokdä, <br />
kä cua̱ jɛ liak kɛ lɛpdä. <br />
18Kä mi tëë kɛ duer mi te lɔɔcdä, <br />
/ci Kuäär ɣä dëë liŋ. <br />
19Kä kɛ thuɔ̱k ci Kuoth ɣä liŋ, <br />
cɛ jɔw palädä liŋ. <br />
20Ɛ liak tekɛ Kuoth, <br />
kɛ ɣöö /kenɛ palä lo̱k <br />
kä /kenɛ nhökdɛ min thil <br />
pek woc kä ɣä! <br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
