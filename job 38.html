<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
38 <br />
Luɔ̱c Kuɔth kɛ I-yob <br />
1Kä ɛnɔ cu Kuoth I-yob luɔ̱c ruac kɛ <br />
rɛy jiɔam wëë i̱, <br />
2“Kä ɛŋa mi lo̱k lui̱k pa̱ny <br />
kä jɛn kui̱c ɛ ŋɔaani? <br />
3Täämɛ ji̱n rial ni rɔ ikä <br />
ce̱tkɛ wut mi bum, <br />
bä ji̱ thiec kä bi ɣä loc. <br />
4“Ji̱n ti̱i̱ winith mëë tuɔɔkä <br />
wi̱c muɔ̱ɔ̱n kɛ la̱t? <br />
Lär ni jɛ ɣä mi ti̱i̱ ŋäc <br />
kɛ jɛ. <br />
5Kä ɛŋa ɛ nëë laar jɛ bɛ di̱t inɔ? <br />
Ɛ puc ŋäci jɛ! <br />
Kä ɛŋa ɛ nëë theem jɛ? <br />
6Kä tin ka̱pkɛ jɛ a bum <br />
tekɛ winith? <br />
Kiɛ ɛŋa ɛ nëë ŋäc ɣöö <br />
ca kɛr agɔaa? <br />
7Mëë cukɛ ki̱et amäni <br />
ciɛr bakä ɣɔaa, <br />
kä cu gaat Kuɔth diaal <br />
ki̱et kɛ tɛ̈th lɔaac? <br />
8“Kä ɛŋa ɛ nëë gäk bäpdiit kɛ <br />
thiekni mëë cɛ mak? <br />
9Mëë cä pua̱a̱r la̱t ala bieynikɛ, <br />
kä cä muth la̱t ala duŋ kuɔ̱mdɛ. <br />
10Kä cua̱ gëëkɛ rialikä, kä cua̱ <br />
jɛ moc kɛ gääkni <br />
kɛnɛ thiekni, <br />
11kä cua̱ jɛ jiök i̱, <br />
‘Ɛ jɛn pekdu ɛnɛ thilɛ ji̱ <br />
mi dɔ̱ŋ mi wä nhiam, <br />
kä bi muaŋ kacädu la <br />
pek niɛ guäth ɔ’? <br />
12“I-yob ji̱n ci ɣɔw met jakä <br />
bak ni mëë kua ji̱ dap, <br />
kä curi bak ɣɔaa jak kä <br />
ŋäcɛ gua̱a̱thdɛ? <br />
13Kiɛ curi bak ɣɔaa jak kä <br />
dhiacɛ muth, <br />
a bi jiäk tin te rɛydɛ thil? <br />
14Kä bi ta̱a̱ muɔ̱ɔ̱n cu jɔɔc <br />
ce̱tkɛ biɛl <br />
kɛnɛ bi̱i̱ mi bo̱r. <br />
15Kä ji̱ dueeri ca buay <br />
nɔa̱a̱n kɛ kɛ, <br />
kä ca buɔ̱mdiɛn to̱lkä piny. <br />
16“Ji̱n I-yob ci met wä lo̱nyä <br />
pi̱i̱ni yiëër bäpdiit, <br />
kiɛ ci met wä ja̱l <br />
pinydɛ min lueŋ lueŋ? <br />
17Kä cua ji̱ met nyuɔ̱th <br />
thiekni li̱eth, <br />
kiɛ ci thiekni muɔ̱th <br />
met nɛn? <br />
18Ji̱n ŋäci pëk ɣɔaa diaal? <br />
Lär ni jɛ ɣä mi ŋäci kɛn <br />
ti diaal ti̱ti̱. <br />
19“Kä gua̱a̱th in cieŋ buay thi̱n <br />
ɛ gua̱a̱th in mi̱th, <br />
kä gua̱a̱th in te muth thi̱n ɛni? <br />
20Kɛ ɣöö deri mɔ cu naŋ ni <br />
guäthdɛ pa̱ny, <br />
kiɛ deri duɔ̱pkiɛn nyuɔ̱th <br />
kɛ a bikɛ wä. <br />
21Ŋäc i̱ jɛ, ɛn ɣöö dapkɛ ji̱ <br />
ni wal, <br />
kä run diëëthdu ŋuankɛ! <br />
22“Kä ji̱n ŋäci gua̱a̱th in la <br />
tɔ̱a̱wkɛ thäc thi̱n, <br />
kiɛ ŋäci gua̱a̱th in la <br />
cieŋ pi̱ nhial thi̱n? <br />
23Tin cä tɛ̱̈ɛ̱̈ kɛ kui̱c gua̱th <br />
in bi ɣɔw tekɛ rik, <br />
kɛ cäŋ ko̱o̱ri wec muɔ̱ɔ̱n. <br />
24Kä ŋäci gua̱a̱th in da̱a̱kɛ <br />
buay thi̱n, <br />
kiɛ gua̱a̱th in da̱a̱kɛ jiɔam kuec <br />
känyä ca̱ŋ thi̱n rɛy ɣɔaa? <br />
25“Kä ɛŋa ɛ nëë rial dɛ̈m <br />
nhial ikä, <br />
kä cu ma̱a̱rɛ lɛni la̱t bä, <br />
26min la jak nhiaal kä dɛm <br />
amäni gua̱th ti /ci <br />
naath cieŋ thi̱n, <br />
kɛnɛ kuër tin thil naath, <br />
27min la ro̱ŋ ni muɔ̱n ti te baaŋ, <br />
kä jak juaac dɔaar kä pith? <br />
28“Kä nhiaal gua̱n ɛŋa, <br />
kä rur ɛ duŋ ŋa? <br />
29Kä pi̱ tin kɔ̱a̱c kɔ̱a̱a̱c <br />
bäkɛ jic ŋa, <br />
kä ɛŋa ɛ nëë di̱eth thäc? <br />
30Kä pi̱ la bumkɛ ɛ tet <br />
ce̱tnikɛ dööl, <br />
kɛ ɣöö la pi̱ bäpdiit rɔ̱ <br />
a kääp ɛ bum. <br />
31“Ji̱n deri ciɛr pi̱thä yiɛn <br />
kɛɛl a bikɛ mat, <br />
kiɛ deri kuɛl lony <br />
a bikɛ te gööli? <br />
32Ji̱n deri ciɛr nhial diaal <br />
ta̱a̱diɛn ŋa̱c, <br />
kiɛ deri kuaylɛt buɔth <br />
kɛnɛ gaatkɛ? <br />
33Ji̱n ŋäci ŋuɔ̱t rööl nhial? <br />
Kä deri ŋuɔ̱tkiɛn la̱t <br />
ɛn piny ɛmɛ? <br />
34“Kä ji̱n I-yob deri pua̱a̱r cɔl, <br />
i̱ bia dɛ̈mɛ wi̱i̱dä? <br />
35Deri yiel nhial jäk kä raar <br />
a bikɛ wä, <br />
kä ba ji̱ jiök i̱, ‘Kɔn ti’? <br />
36Kä ɛŋa mi ci pua̱a̱r moc kɛ pɛl, <br />
kiɛ ɛŋa mi cu jɛ moc <br />
kɛ ŋäc ŋɔaani mi dëë <br />
dɛ̈m kɛ jɛ? <br />
37Kuɛ la ŋa mi dëë pek pua̱a̱ri <br />
kuɛn kɛ pɛlɛ? <br />
Kä ɛŋa mi dee kɛ jak kä dɛm, <br />
38a bɛ tup duɔ̱ɔ̱l, <br />
kä bi mun a tuäk? <br />
39“Ɛ deri lony ku luäŋ kɛ käk ley, <br />
a bi dɛykɛ luäŋ kɛ mi̱i̱th, <br />
40guäth in näk buɔthkɛ dueeliɛn, <br />
min tekɛ tɔ̱ɔ̱cä? <br />
41Kä ɛŋa mi moc diit nhial <br />
kɛ mi̱eth, <br />
mɔ ro̱l gaatkɛ Kuoth ɔ, <br />
kä wurkɛ kɛ thil mi̱eth? <br />
<h3><a href="job chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
