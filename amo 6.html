<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
6 <br />
Da̱k I-thɛ-rɛl <br />
1“Riɛk akɛ yɛn nɛy ti̱n tɛth <br />
lo̱cdiɛn kä Dha-yɔn, <br />
amäni yɛn ti̱n car kɛ jɛ i̱ cia kään <br />
kä päm Tha-mɛ-ria, <br />
yɛn nɛy ti̱n jɔc kɛ̈kdiɛn rɛy <br />
rööl in dit ni jɛn, <br />
kä liŋ ji̱ I-thɛ-rɛl <br />
ni ruacdun. <br />
2Yɛn wiaa kä Kal-nee kä guɛc ɛ jɛ, <br />
ɛn wani wiaa ra̱thɛ Ä-math <br />
in di̱i̱t, <br />
kä wiaa ni kä Gɛ̈th <br />
rööl Pi-li-thɛt. <br />
A ku gɔw ni kɛn kä rölkun ɛ ti̱? <br />
Kua dit ni mundiɛn kä mundun? <br />
3Yɛn nɛy ti nhɔakɛ ni ɣöö <br />
bia cäŋ jiäkni nɔa̱a̱n, <br />
kä cia ciɛŋ nyuɔɔni <br />
ti̱eec thiäkä. <br />
4“Riɛk akɛ yɛn nɛy ti̱n tɔ̱ɔ̱c <br />
kɛ dhaŋni ti ca biɛl <br />
kɛ tuŋ gua̱r, <br />
kä mithdun ɛ dɛy deet kɛnɛ <br />
dɛy ɣɔ̱ɔ̱k ti̱n ci buuth. <br />
5Yɛn nɛy ti̱n kiɛtdɛ di̱i̱t kɛ thom, <br />
kä nhɔakɛ lätni nyin <br />
ket din ce̱tkɛ Dee-bid. <br />
6Yɛn nɛy ti mathɛ kɔaŋ kɛ thak, <br />
kä yierɛ rɔ kɛ wäl in kɔp kɔp, <br />
ɛni ɣöö /ci lɔcdun jiɛ̈th <br />
kɛ da̱k dhɔaar Jo-thɛp. <br />
7Kɛ kui̱ ɛmɔ, bi yɛn ɛ pɛ̈ɛ̈c <br />
ti̱n nhiam, <br />
kä bi ria̱ŋdun kɛnɛ tɛth <br />
lɔacdun cu te pëk.” <br />
Kuoth nyiirɛ liak ji̱ I-thɛ-rɛl <br />
8Ci Kuäär ni Kuoth Nhial in la <br />
Ruey Ɣɔaa rɔ yac kɛ puɔ̱nydɛ wee i̱, <br />
“Ɣän lökä liak Je-kɔb kɛ rɔ, <br />
kä caanyä ti̱eckɛ bä rɛ̈kɛ <br />
jak kä kän kɛ nikɛ nyin <br />
kɛ diaal.” <br />
9Kä mi tëë nɛ wäl ti ci duɔth dhɔr kɛl bikɛ li̱w bä. 10Kä bi raan maarä ram min ci li̱w ben kɛ ɣöö bɛ jɛ wä waŋ. Kä guäth in naŋɛ riŋdɛ raar duëël bɛ radɔ̱diɛn mi te rɛy duëël thiec i̱, “Tëë kɛ ram mia̱a̱ ŋot duëli kɛɛl kɛ ji̱?” Kä bɛ jɛ loc i̱, “Aal,” kä bɛ jɛ jiök i̱, “A määth /cuanɛ ciöt Kuoth Nhial bi kɛk.” <br />
11Kɛ ɣöö ci Kuoth Nhial ɛ lar i̱, <br />
bɛ duel ti̱n di̱t dhil nor <br />
ni baakni, <br />
kä bɛ ti̱n tɔatnikiɛn da̱k <br />
piny ni ŋëëtni. <br />
12Ci jio̱o̱k tuɔ̱ruɔ̱k kɔn me̱t kööŋ <br />
rɛy kɔ̱a̱kni? <br />
Kua ci raan kɔn puur rɛy <br />
kiɛr kɛ thääkɛ? <br />
Ɛ ni ɣöö cia thuɔk jak kä lue̱ŋ <br />
kä cia ciɛŋ cuŋni jak <br />
kä ciɛŋ ti kueny kueeny. <br />
13Yɛn nɛy ti̱n tɛth lɔcdun kɛ käni <br />
rɛ̈ɛ̈k Lo-da-bar#6:13 Lo-da-bar Kɛ thok Ɣi-bɛ-ru latdɛ ni ɣöö (baŋ)., <br />
kä laar yɛn ɛ i̱, <br />
“Ciɛ buɔ̱mda, ɛn nëë kän <br />
nɛy ɛ ni Kar-na-yim#6:13 Kar-na-yim Kɛ thok Ɣi-bɛ-ru lotdɛ ni ɣöö tuɔ̱ŋ. Kä lot tuɔ̱ŋni ni ɣöö buɔ̱m.?” <br />
14Ci Kuoth Nhial ni Ruey Ɣɔaa <br />
ɛ lar i̱, <br />
“Nɛnɛ jɛ lö I-thɛ-rɛl, <br />
ɣän ba do̱r dɔ̱diɛn jak <br />
kä kän wecdun, <br />
kä bikɛ yɛ ciɛŋ a jiäk ni <br />
kä Ä-math amäni waŋ Ä-ra-ba.” <br />
<h3><a href="amo chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
