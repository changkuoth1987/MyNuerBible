<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
2 <br />
Riali puɔ̱tdä thuk duëli ikä <br />
1Cu Kuoth Nhial Muthɛ kɛnɛ Ä-ron jiök i̱, 2“Kɛn ji̱ I-thɛ-rɛl a ram ɔ puɔ̱t kä rɔa thaar bɛ̈r thuɔk duëëliɛn, akɛ puɔ̱t kui̱c ni kɛmɛkä ro̱mä diaal. 3Nɛy tin bi pua̱t kui̱c cuëëc kä käny ca̱ŋ ba thok duëël Juda, min bo̱o̱thdiɛn mɔ Na-con gat A-mi-na-dab. 4Cu pekdiɛn a nɛy ti bathdɔɔri ti jiɛɛn bärɔw wi̱cdɛ ŋuaan wi̱cdɛ kur bäkɛl. 5Kä thok duëël in bi pua̱t kɔriɛn ba thok duëël Yi-tha-kar tin bo̱o̱thdiɛn mɔ Nɛ-tan-el gat Dhu-ar. 6Cu pekdiɛn a nɛy ti bathdɔɔri ti jiɛɛn dhieec wi̱cdɛ ŋuaan wi̱cdɛ kur ŋuaan. 7Ba kɛ guɔ̱ɔ̱r ɛ thok duëël Dhɛ-bu-lun tin bo̱o̱thdiɛn mɔ Ɛli-ab gat Ɣe-lon. 8Cu pekdiɛn a nɛy ti bathdɔɔri ti jiɛɛn dhieec wi̱cdɛ bärɔw wi̱cdɛ kur dhieec. 9Cu ji̱ Juda diaal pekdiɛn a nɛy ti bathdɔɔri ti kuɔ̱r kɛl wi̱cdɛ jiɛɛn bädäk wi̱cdɛ bäkɛl wi̱cdɛ kur ŋuaan. Bi kɔŋ ɣöth ni kɛn kɛ nhiam. <br />
10“Kɛ jɔakdɛ bi pua̱t ni thok duëël Rɛ-u-ben kɛ dho̱rkiɛn tin bo̱o̱thdiɛn mɔ Ɛli-dhur gat Cɛ-de-ur. 11Cu pekdiɛn a nɛy ti bathdɔɔri ti jiɛɛn ŋuaan wi̱cdɛ bäkɛl wi̱cdɛ kur dhieec. 12Kä bi thok duëël Cim-on pua̱t thieekädɛ tin bo̱o̱thdiɛn mɔ Cɛ-lu-mi-el gat Dhu-ri-ca-day. 13Cu pekdiɛn a nɛy ti bathdɔɔri ti jiɛɛn dhieec wi̱cdɛ bäŋuan wi̱cdɛ kur diɔ̱k. 14Kä ba guɔ̱ɔ̱r ɛ thok duëël Gad tin bo̱o̱thdiɛn mɔ Ɛl-ya-thap gat Rɛ-u-el. 15Cu pekdiɛn a nɛy ti bathdɔɔri ti jiɛɛn ŋuaan wi̱cdɛ dhieec wi̱cdɛ kur bäkɛl wi̱cdɛ jiɛɛn da̱ŋ dhieec. 16Cu wec Rɛ-u-ben ji̱ kɛ diaal a nɛy ti bathdɔɔri ti kuɔ̱r kɛl wi̱cdɛ jiɛɛn dhieec wi̱cdɛ kɛl wi̱cdɛ kur ŋuaan wi̱cdɛ jiɛɛn da̱ŋ dhieec. Bikɛn a rɛw ɣo̱th. <br />
17“Ba kɛmɛkä ro̱mä ɣo̱th ɛ ji̱ Lii-bay kɛ där ɣöthni. Ce̱tnikɛ pua̱tdiɛn ɛ jɛn bi ɣöth kɛ kɛ mɔ, ramɔ nikɛ pekdɛ. <br />
18“Kä kui̱c konyä ca̱ŋ bi ɣöth ni pek Ɛ-pa-rim kɛ dho̱rkiɛn tin bo̱o̱thdiɛn mɔ Ɛli-cama gat A-mi-ɣud, 19cu pekdiɛn a nɛy ti bathdɔɔri ti jiɛɛn ŋuaan wi̱cdɛ kur dhieec. 20Kä ba guɔ̱ɔ̱r ɛ thok duëël Ma-na-thɛ tin bo̱o̱thdiɛn mɔ Gam-li-el gat Pɛ-daa-dhur, 21cu pekdiɛn a nɛy ti bathdɔɔri ti jiɛɛn diɔ̱k wi̱cdɛ rɛw wi̱cdɛ kur da̱ŋ rɛw. 22Bi thok duëël Ben-ya-min ɣöth kɛ kɔriɛn tin bo̱o̱thdiɛn mɔ Ä-bi-dan gat Gid-oni, 23cu pekdiɛn a nɛy ti bathdɔɔri ti jiɛɛn diɔ̱k wi̱cdɛ dhieec wi̱cdɛ kur da̱ŋ ŋuaan. 24Cu wec Ɛ-pa-rim ji̱kɛ diaal pekdiɛn kɛ dho̱rkiɛn a nɛy ti bathdɔɔri ti kuɔ̱r kɛl wi̱cdɛ bädäk wi̱cdɛ kuɔr kɛl. Bi ɣöthdiɛn a diɔ̱ɔ̱k ɣo̱thni. <br />
25“Kui̱c caam kɛmɛkä bi pek Daan pua̱t thi̱n kɛ dho̱rkiɛn tin bo̱o̱thdiɛn mɔ A-ɣi-ɛ-dhɛr gat A-mi-ca-day. 26Cu pekdiɛn a nɛy ti bathdɔɔri ti jiɛɛn bäkɛl wi̱cdɛ rɛw wi̱cdɛ kur bärɔw. 27Ba kɛ guɔ̱ɔ̱r ɛ thok duëël A-cɛr, tin bo̱o̱thdiɛn mɔ Pag-i-el gat Ɔk-ran. 28Cu pekdiɛn a nɛy ti bathdɔɔri ti jiɛɛn ŋuaan wi̱cdɛ kɛl wi̱cdɛ kur dhieec. 29Kɛ kɔriɛn ba thok duëël Nap-ta-li, tin bo̱o̱thdiɛn mɔ Nap-ta-li gat E-nan. 30Cu pekdiɛn a nɛy ti bathdɔɔri ti jiɛɛn dhieec wi̱cdɛ diɔ̱k wi̱cdɛ kur ŋuaan. 31Cu wec Daan ji̱ kɛ diaal kɛ dho̱rkiɛn a nɛy ti bathdɔɔri ti kuɔ̱r kɛl wi̱cdɛ jiɛɛn da̱ŋ dhieec wi̱cdɛ bärɔw wi̱cdɛ kur bäkɛl, bi ka nɛy tin jɔak ɣo̱th, pek ɔ nikɛ pek ɔ.” <br />
32Ti̱ti̱ kɛ kɛn ji̱ I-thɛ-rɛl tëë ca kuɛn nikɛ dho̱r gua̱nikiɛn, kɛn diaal kɛ dho̱rkiɛn kɛn nɛy tin ca kuɛn, cukɛ a a nɛy ti bathdɔɔri ti kur bäkɛl wi̱cdɛ diɔ̱k wi̱cdɛ kur dhieec wi̱cdɛ dhieec. 33Duundɛ ɣöö /ka̱n ji̱ Lii-bay kuɛ̈n rɛy ji̱ I-thɛ-rɛl ce̱tkɛ mëë ci Kuoth Nhial ɛ la̱r Muthɛ. <br />
34Inɔ cu ji̱ I-thɛ-rɛl ti diaal la̱t ce̱tkɛ mëë ca la̱t Muthɛ, cukɛ pua̱t pe̱kni, kä ɣöthkɛ pe̱kni, ramɔ thok duëëliɛn nikɛ dho̱r gua̱ni. <br />
<h3><a href="num chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
</body>
</html>
