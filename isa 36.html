<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
36 <br />
Dhiät Thɛ̈n-ke-rib kɛ Jɛ-ru-tha-lɛm <br />
(2 Kua̱r 18:13-27, 2 Kuɛ̈n 32:1-19) <br />
1Kɛ wäl ŋuaan runi Kua̱r ni Ɣidh-ki-yaa, cu Kuäär A-thi-ri-ya ni Thɛ̈n-ke-rib ben cuɛ wi̱i̱ Juda diaal tin buɔ̱m buɔ̱ɔ̱m ben ka̱n. 2Kä cu kuäär A-thi-ri-ya Rɛ̈b-ca-kee ja̱k kä La-kic jäkɛ jɛ kä kuäär ni Ɣidh-ki-yaa kä Jɛ-ru-tha-lɛm kɛɛl kɛ rɛm mi di̱i̱t. Kä cuɛ cuɔ̱ŋ wi̱i̱ puɔ̱ɔ̱l in di̱i̱t dup kakä raam in gui̱c. 3Ɛn wa̱nɔ cu Ɛl-ya-kim gat Ɣil-ki-yaa gui̱i̱c dhɔaar kua̱r kɛnɛ Cɛb-na min la raan wec luɔ̱k, kɛ bulkamiin ni Yowa gat A-thap ben kä jɛ. <br />
4Kä cu Rɛ̈b-ca-kee kɛ jiök i̱, “La̱rɛ jɛ Ɣidh-ki-yaa i̱ ci kuäär in di̱i̱t kuäär A-thi-ri-ya nɛmɛ lar. Ɛŋu mi ŋääthi? 5Caari jɛ kɛn rieet ti̱ti̱ dëë ko̱r tɛr? Ɛŋa ŋääthi ɔ, mɔ curi gaak kɛ ɣä mɔ? 6Kä nɛnɛ ji̱n ŋääthi ni I-jëp min ce̱tkɛ kɛɛt wääthä, min la ri̱el tet raam mi ci rɔ nhiɛt kɛ jɛ. Ɛ jɛn ce̱tkɛ min la kuäär I-jëp ni Pɛro jɛ a lät kä nɛy tin ci rɔ nɔ̱a̱k jɛ. 7Duundɛ ɣöö mi wi̱i̱ ɣä jiök i̱, ‘Cakɔ rɔ̱ nɔ̱a̱k Kuoth Nhial ni Kuothda,’ /ciɛ jɛn ɛn nëë ci Ɣidh-ki-yaa gua̱th palikɛ kɛnɛ yi̱knikɛ däk, mëë jio̱k Juda kɛnɛ Jɛ-ru-tha-lɛm i̱, ‘Bia pal nhiam yi̱kä nɛmɛ’? 8Bër latdɛ mat yɛnɛ kuäärä ni kuäär A-thi-ri-ya. Ɣän bä ji̱ ka̱m jiöŋkööri ti bathdɔɔri rɛw, mi bi nɛy ti bakɛ kɔt luäŋ kɛ jek. 9Kä deri raan kɔar kua̱rä kulɛ loc i̱di kä ji̱ kɔar kua̱r A-thi-ri-ya tin tiɛni, a bi wä ŋäth ni I-jëp kɛ kui̱ thurbiɛɛli kɛnɛ ji̱ jio̱ŋko̱o̱ri? 10Kä min dɔ̱ŋ /ciɛ ɣän ɛn nëë mäk ɛn gua̱a̱th ɛmɛ kä däk jɛ, kä thilɛ riet kä Kuoth Nhial? Kä cu Kuoth Nhial ɣä jiök i̱, ‘Wër däkɛ ɛn wec ɛmɔ.’ ” <br />
11Kä cu Ɛl-ya-kim kɛnɛ Cɛb-na kɛ Yowa Rɛ̈b-ca-kee jiök i̱, “Ruacni kɛ kuaanyku kɛ thok A-ra-mik, kɛ ɣöö liŋ nɛy ɛ. /Cu ruac kɛ kɔ kɛ thok ji̱ Juda, ba liŋ ɛ nɛy tɔ̱ te pa̱a̱ny tɔ̱.” 12Duundɛ ɣöö cu Rɛ̈b-ca-kee kɛ jiök i̱, “Jäk kuäärä ɣä i̱ bä rieet ti̱ti̱ la̱t yɛ kɛ kuäärun, /cɛ ɣä jäk kä nɛy ti te nyuurä wi̱i̱ pa̱a̱ny ti, ti ba cam ni wawdiɛn kä ba math ni cowkiɛn ce̱tkɛ yɛ ti?” <br />
13Kä cu Rɛ̈b-ca-kee lööŋ kɛ jɔw mi di̱i̱t kɛ thok ji̱ Juda i̱, “Liɛŋɛ ruac kua̱r in di̱i̱t kuäär A-thi-ri-ya! 14Ci kuäär wee i̱, ‘A yɛ /ca kaŋ ɛ Ɣidh-ki-yaa kɛ ɣöö /cɛ yɛ bi luäŋ kɛ ka̱n. 15Kä a yɛ /cɛ jak kä ŋa̱thɛ ni Kuoth Nhial, kɛ ɣöö jio̱kɛ yɛ i̱ bi Kuoth Nhial kɔn dhil kän, kä /cɛ wec ɛmɛ bi ka̱m kuäär A-thi-ri-ya.’ 16Kä yɛn /cuarɛ ruac Ɣidh-ki-yaa liŋ. Kɛ ɣöö ci kuäär A-thi-ri-ya jɛ lar i̱, ‘Bia kä ɣä banɛ mal ben lat. Kä bi ramɔ bɛl kakädɛ cu cam, kä bi ramɔ cu maath rɛy jiɛwdɛ. 17Amäni mi cä yɛ ben naŋ muun mi ce̱tkɛ mundun, mun bɛɛl mun ka̱a̱kni wal kɛ kui̱ kɔaŋ. 18Ɛ Ɣidh-ki-yaa /ci yɛ mɛt kɛ ɣöö bathɛ yɛ i̱ bi Kuoth Nhial kɔn luäk. Tëë kɛ döör ti ci kuthkiɛn kɛ kɔŋ kän tetdä kua̱r A-thi-ri-ya? 19Kuth ji̱ Ä-math kɛnɛ ji̱ Ar-pad a nikä? Kä kuth ji̱ Thɛ-par-wa-yim a nikä? Cikɛ Tha-mɛ-ria kän tetkädä? 20Ɛ kuoth indiɛn kä kuth döör mɔ ci wecdiɛn kän ɔ tetkädä, mɔ dëë Kuoth Nhial Jɛ-ru-tha-lɛm kän tetkädä mɔ?’ ” <br />
21Duundɛ ɣöö cukɛ biɛt /ka̱n jɛ loc kɛ riet, kɛ ɣöö ci kuäär kɛ jiök i̱, “/Cuarɛ jɛ loc.” 22Kä cu Ɛl-ya-kim gat Ɣil-ki-yaa gui̱i̱c dhɔaar kua̱r kɛnɛ Cɛb-na in la raan wec luɔ̱k Yowa, kɛ gat A-thap min la bulkamiin ben kä Ɣidh-ki-yaa kɛ bieyni ti ci rɛ̈t kɛ jiath lɔaac, kä cukɛ jɛ la̱t ruac Rɛ̈b-ca-kee. <br />
<br />
<h3><a href="isa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
</body>
</html>
