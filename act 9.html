<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
9 <br />
Riet Thɔɔl kɛ rɔ <br />
(Lät 22:6-16, 26:12-18) <br />
1Kä cu Thɔɔl, ŋot kɛ mi dhiätdɛ kɛ gör na̱k ji̱ kɔaar Kua̱r ni Kuoth, cuɛ wä kä bo̱o̱th palä in di̱i̱t, 2kä cuɛ jɛ thiec kɛ warɛgakni ti gɔ̱a̱rkɛ gua̱thni palä ji̱ Juudh tin te kä Da-math-kɛth, kɛ ɣöö mi wëë nɛy tin guɔ̱ɔ̱rkɛ Duɔ̱p wä jek, wutni kiɛ män, derɛ kɛ nööŋ kä Jɛ-ru-tha-lɛm a ca yian. 3Täämɛ min wëëkɛ a cɛ thia̱k kɛ Da-math-kɛth ni ɛn guäth ɛmɔ, cu buay mi bëë nhial gua̱a̱th in tëë thi̱n mɛr. 4Cuɛ tɛɛth kä cuɛ jɔw liŋ, mi jio̱k jɛ i̱, “Thɔɔl, Thɔɔl, ɛŋu ciɛŋi ɣä a jiäk ɔ?” 5Kä cuɛ wee i̱, “Ɛ ji̱n ŋa, Kuäär?” Kä cuɛ loc i̱, “Ɛ ɣän Yecu in ciɛŋi a jiäk! 6Kä duundɛ ɣöö jiɛc rɔ kä wër rɛy wec, kä ba ji̱ wä la̱r min bi la̱t.” 7Kä cu wutni tin jäl kɛ jɛ kɛɛl cuɔ̱ŋ bitdä, kɛ ɣöö cikɛ jɔw liŋ, kä thilɛ ram mi nɛ̈nkɛ. 8Cu Thɔɔl rɔ jiac nhial, kä cäŋɛ ni mëë te wäŋkɛ lɛp lɛɛpä, thilɛ mi cuɛ nɛn. Kä ɛnɔ cukɛ jɛ buɔth tetdä, cukɛ jɛ nööŋ rɛy Da-math-kɛth. 9Cuɛ te cio̱o̱rä kɛ ni̱n da̱ŋ diɔ̱k, /cɛ mi̱th kä /cɛ mäth. <br />
10Täämɛ, tëëkɛ raan kɔaar Yecu mi te kä Da-math-kɛth mi cɔal i̱ A-na-ni-ath. Cu Kuäär ni Kuoth ruac kɛ jɛ kɛ nyuuth i̱, “A-na-ni-ath,” kä cuɛ wee i̱, “Ɣän nɛ, Kuäär.” 11Kä cu Kuäär ɛ jiök i̱, “Jiɛc rɔ, kä wër dup in cɔal i̱ ‘Cuŋ’, kä wër dueel Ju-däth kä thiec wut Tar-thäth mi cɔal i̱ Thɔɔl. Kä Thɔɔl ɛn guäth ɛmɔ tëë palä, 12kä cuɛ wut mi cɔal i̱ A-na-ni-ath nɛn kɛ nyuuth a bëë rɛc, kä kueŋɛ tetkɛ wi̱i̱dɛ kɛ ɣöö derɛ rɔ nyɔk kɛ guec.” 13Kä duundɛ ɣöö cu A-na-ni-ath jɛ loc i̱, “Kuäär, cä ruac liŋ kɛ kui̱ wutdä ɛmɛ kä nɛy ti ŋuan kɛ kui̱ kä ti jiäk tin cɛ lät kä nɛy tin ci Kuoth kɛ lɛy kä Jɛ-ru-tha-lɛm, 14kä ɛn wanɛ mɛ cɛ ben kɛ lua̱ŋ mi ca ka̱m jɛ ɛ bööth palä tin di̱t kɛ ɣöö bɛ nɛy diaal tin cɔal kɛ ciötdu yiɛn.” 15Kä duundɛ ɣöö cu Kuäär ni Kuoth ɛ jiök i̱, “Wër, kɛ ɣöö ɛ duŋ läätädä mi cä mɛk, kɛ ɣöö bɛ ciötdä lat nhiam juri, kɛnɛ kua̱r kɛ nhiam ji̱ I-thɛ-rɛl. 16Kä ɣän puɔ̱nydä bä jɛ nyuɔ̱th ɣöö bɛ dhil cuuc kɛ kui̱ cio̱tädä.” 17Kä ɛnɔ, cu A-na-ni-ath wä, kä cuɛ coth dueel. Kä cuɛ tetkɛ kuëŋ wi̱i̱ Thɔɔl, kä cuɛ wee i̱, “Dämaar ni Thɔɔl, ci Kuäär ni Yecu mëë päl kä ji̱ dup mëë bi̱i̱ ɛn wanɛ ɣä ja̱k, kɛ ɣöö bi rɔ nyɔk kɛ guec, kä bi thia̱a̱ŋ kɛ Yiëë in Gɔaa in Rɛl Rɔ.” 18Kä ni ɛn guäth ɛmɔ cu ti ce̱tkɛ kuac pɛ̈ɛ̈n wäŋnikɛ, kä cuɛ rɔ nyɔk kɛ guec. Kä cuɛ rɔ jiɛc kä cua jɛ lak. 19Kä kɛ kɔr kä min cɛ mi̱th, kä cu puɔ̱nydɛ cu buɔ̱m. <br />
Lat Thɔɔl kɛ ruac Kuɔth kä Da-math-kɛth <br />
Kɛ ni̱n ti tɔt cuɛ te kɛɛl kɛ ji̱ kɔaar Yecu kä Da-math-kɛth. 20Kä ni ɛn guäth ɛmɔ cuɛ tok kɛ mi latdɛ ciöt Yecu gua̱thni palä ji̱ Juudh, wëë i̱, “Jɛn ɛ Gat Kuɔth.” 21Kä cu nɛy diaal tëë ci jɛ liŋ ga̱a̱c, kä cukɛ wee i̱, “/Ciɛ jɛn wut ëë näk nɛy tëë palkɛ ciöt ɛmɛ kä Jɛ-ru-tha-lɛm? Kä cɛ ben ɛn wanɛ mɛ kɛ kui̱ kä ɣöö bɛ kɛ ben naŋ nhiam bööthni palä tin di̱t a cakɛ yiɛn?” 22Kä cu Thɔɔl wee kɛ mi reep buɔ̱mdɛ ni rɔ, kä cuɛ ji̱ Juudh tin te kä Da-math-kɛth tiam kɛ ruac kɛ nyuuthdiɛn ɣöö ɛn Yecu ɛ Mɛ-thia ɛpuc. <br />
23Mëë ci ni̱n ti ŋuan thuuk, cu ji̱ Juudh ca̱p cäp kɛ ɣöö bikɛ jɛ näk, 24kä duundɛ ɣöö cu Thɔɔl ca̱pdiɛn ŋa̱c. Cukɛ jɛ la biemkɛ thukni rɛ̈ɛ̈k kɛ cäŋ kɛnɛ wäär, kɛ ɣöö bikɛ jɛ näk. 25Kä duundɛ ɣöö cu ji̱ kɔaarɛ jɛ naŋ raar kɛ wäär, kä cukɛ jɛ luay piny kɛ kuɛl pa̱a̱ny wec a tëë rɛy diëny. <br />
Thɔɔl kä Jɛ-ru-tha-lɛm <br />
26Kä mëë ci Thɔɔl ben kä Jɛ-ru-tha-lɛm, cuɛ jɛ ɣɔ̱n i̱ matdɛ rɔ kä ji̱ kɔaar Yecu. Kä cu kɛn diaal dual kɛ jɛ, kɛ ɣöö /ken kɛn ɛ ŋäth i̱ ɛ raan kɔaar Yecu. 27Kä duundɛ ɣöö cu Bar-na-bäth jɛ naŋ, kä cuɛ jɛ nöŋ jaak Yecu, kä cuɛ kɛ la̱t nën mëë cɛ nɛn ni Kuäär ni Kuoth dup, mëë cu ruac kɛ jɛ, kɛnɛ ruac mëë cɛ lat kä Da-math-kɛth kɛ buɔ̱m lɔaac kɛ ciöt Yecu. 28Kä cu Thɔɔl ja̱l kɛ ja̱lɛ rɛydiɛn kä Jɛ-ru-tha-lɛm, latdɛ ruacni kɛ buɔ̱m lɔaac kɛ ciöt Kua̱r ni Kuoth. 29Cuɛ ruac kä cuɛ ŋaknɔmni ŋak kɛ ji̱ Juudh tin ruac kɛ thok ji̱ Gɛ-rith. Kä duundɛ ɣöö cukɛ näkdɛ go̱r. 30Kä mëë ci dämani rɛy ŋäthä mɛmɛ ŋa̱c, cukɛ jɛ naŋ kä Thɛ-tha-ria, kä cukɛ jɛ jäkä Tar-thäth. <br />
31Kä ɛnɔ cu duel Kuɔth kɛɛliw kä Ju-dia kɛ Gɛ̈-lɛ-li kɛnɛ Tha-mɛ-ria tekɛ mal. Kä cuɛ ciëŋ rɛy luthä Kua̱r ni Kuoth kä buɔ̱mkɛ jɛ ɛ Yiëë in Gɔaa in Rɛl Rɔ, kä cuɛ rɔ rep. <br />
Pi-tɔr kä Li̱da kɛnɛ Yapa <br />
32Täämɛ mëë jääl Pi-tɔr rɛy ji̱ ŋäthä diaal, cuɛ ben bä kä nɛy tin ci Kuoth kɛ lɛy tin cieŋ kä Li̱da. 33Ɛn wani cuɛ wut mi cɔal i̱ I-ni-yäth mi te piny kä cɛ puɔ̱nydɛ nuäŋ kɛ run da̱ŋ bädäk jek. 34Kä cu Pi-tɔr jɛ jiök i̱, “I-ni-yäth, bi Yecu Kritho ji̱ jak kä gɔaa, jiɛc rɔ kä riy ko̱lu.” Kä ni ɛn guäth ɛmɔ cuɛ rɔ jiɛc. 35Kä cu nɛy diaal tin cieŋ kä Li̱da kɛnɛ Ca-ron jɛ nɛn, kä cukɛ rɔ̱ riet Kuäär ni Kuoth. <br />
36Täämɛ kä Yapa tëëkɛ raan kɔaar Yecu mi cɔal i̱ Ta-bi-tha, mi cɔali Dor-käth#9:36 Dor-käth lotdɛ ni ɣöö Thil min ku la Nyathiel. kɛ thok Gɛ-rith. Ɛn ciek ɛmɛ cɛ thia̱a̱ŋ kɛ lät ti gɔw kɛnɛ luäk can. 37Kä ɛn ni̱ni tɔ̱tɔ̱ cuɛ tekɛ juey, kä cuɛ li̱w. Kä mëë cikɛ puɔ̱nydɛ lak, cukɛ jɛ la̱th dueel in te nhial. 38Kä kɛ ɣöö Li̱da thia̱kɛ kɛ Yapa, mëë ci ji̱ kɔaar Yecu ɛ liŋ i̱ te Pi-tɔr ɛn wani, cukɛ wutni da̱ŋ rɛw jäk kä jɛ, thieckɛ jɛ i̱, “/Cu jäny kɛ ben kä kɔ.” 39Kä ɛnɔ cu Pi-tɔr rɔ jiɛc kä cuɛ wä kɛɛl kɛ kɛ. Kä mëë cɛ cop, cukɛ jɛ naŋ duëël in te nhial. Cu män jɔɔkni diaal cuɔ̱ŋ gekädɛ, wieekɛ kä nyuɔthkɛ bieyni tëë ci Dor-käth kɛ kɔc mëë ŋotdɛ kɛɛl kɛ kɛ. 40Cu Pi-tɔr kɛ tuɔ̱k raar kɛn diaal, kä cuɛ rɔ ka̱m mua̱a̱l kä cuɛ pal. Kä cuɛ rɔ riet puɔ̱ɔ̱nydɛ, kä cuɛ wee i̱, “Ta-bi-tha, jiɛc rɔ.” Kä min cuɛ wäŋkɛ lɛp, kä cɛ Pi-tɔr nɛn, cuɛ rɔ jiëc nyuur. 41Kä cu Pi-tɔr ɛ käp tetdä, kä cuɛ jɛ luäk kɛ jiɛc nhial. Kä cuɛ nɛy tin ci Kuoth kɛ lɛy kɛnɛ män jɔɔkni cɔl, cuɛ jɛ ka̱m kɛ a tëkɛ. 42Kä cua nɛmɛ ŋa̱c kä Yapa kɛɛliw, kä cu nɛy ti ŋuan tekɛ ŋa̱th kɛ Kuäär ni Kuoth. 43Kä cu Pi-tɔr cieŋ kɛɛl kɛnɛ Thay-mɔn mi duuny guup kɛ ni̱n ti ŋuan kä Yapa. <br />
<h3><a href="act chapter.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
