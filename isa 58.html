<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
58 <br />
Pal mi kac kɛnɛ min thuɔ̱k <br />
1Cu Kuoth Nhial wee i̱, <br />
“Wieeni kɛ jɔw mi di̱i̱t, <br />
/cu jɛ päl, <br />
kapni jɔwdu nhial ce̱tkɛ <br />
jɔw kaaŋä, <br />
lätni nɛɛkä dueerkiɛn, <br />
lätni dhɔr Je-kɔb dueerkiɛn. <br />
2Bi kɛn ɣä go̱r ni ciaŋ, <br />
bikɛ dupkä go̱r kɛ ɣöö bakɛ <br />
ŋa̱c ɛgɔaa, <br />
ce̱tkɛ do̱r mi ci la̱t ni ti gɔw, <br />
ti /ka̱n ŋuɔ̱t Kuɔthdiɛn <br />
pa̱l ruëëc, <br />
ti la thiëckɛ ɣä kɛ ŋuk <br />
luɔ̱k mi gɔaa, <br />
ti görkɛ Kuoth kä bɛ <br />
te gekädiɛn. <br />
3Cukɛ wee i̱, ‘Ɛŋu thek kɛ nɛy ɔ, <br />
kä /ci jɛ nɛn? <br />
Kä ɛŋu jak nɛy rɔ̱ kä kɔ̱c ɔ <br />
kä /ci jɛ ŋäc ɔ?’ <br />
Nɛnɛ jɛ, kɛ ni̱n thëkdun, <br />
la yɛnɛ a lät ce̱tkɛ <br />
min nhɔakɛ, <br />
kä la yɛn la̱a̱tkun a mac. <br />
4Kä la thëkdun a thuk nikɛ <br />
gak kɛnɛ ko̱r, <br />
la yɛn rɔ̱ cua̱ duääc <br />
kɛ jiäkun. <br />
/Ci yɛn dëë thɛɛk kɛ thëk <br />
mi ce̱tkɛ nɛ walɛ mi, <br />
ɛn nɔmɔ /cɛ palun <br />
dëë jak kä liɛŋkɛ nhial. <br />
5Ɛn nɔmɔ derɛ a jɛn thëk <br />
in cä mɛk, <br />
derɛ a jɛn cäŋ in <br />
dëë raan rɔ jak kä <br />
kɔ̱cɛ thi̱n? <br />
Derɛ a ɣöö bi raan wi̱cdɛ <br />
goŋ ce̱tkɛ guɔ̱t, <br />
kɛnɛ tɔ̱ɔ̱c rɛy cuali <br />
kɛnɛ rɛy ŋɛthä? <br />
Dëë yɛn nɔmɔ cɔl i̱ thëk, <br />
kä ɛ cäŋ mi nhɔk <br />
Kuoth Nhial ɛ? <br />
6“Kä thëk in cä mɛk, <br />
/ciɛ ɣöö bi kuatni <br />
jiäkni lony, <br />
kä bi dep gäkä lony, <br />
bi ram in ciaŋkɛ ɛ jiäk <br />
lony ɛ lɔr, <br />
kä bi gäkni diaal töl? <br />
7Kä /ciɛ ɣöö bi mi̱eth nyuak <br />
kɛ nɛy tin näk buɔthkɛ, <br />
kä bi can in thil dhɔr <br />
nööŋ dhɔru, <br />
kä bi ram mi te juutdä kum, <br />
ɛ /ci bi tɛ̱̈ɛ̱̈ ni rɔ <br />
kä puɔ̱nydu? <br />
8Inɔ bi buaydu cu ben <br />
ce̱tnikɛ bak ɣɔaa, <br />
kä bi gɔɔydu jɔɔc kɛ pɛ̈th, <br />
kä bi lät cuŋniku cu wä nhiamdu, <br />
kä bi buay Kuɔth Nhial <br />
a gääŋ jɔakdu. <br />
9Kä ji̱n bi ciöt kä bi <br />
Kuoth ji̱ loc, <br />
bi ciöt go̱o̱ri luäk, <br />
kä bɛ wee i̱, ‘Ɣän ɛn’. <br />
“Mi ci yɛn gäk woc rɛydun, <br />
kɛnɛ nyuɔ̱th yiɛtädun <br />
kɛ ruac luɔm, <br />
10kɛnɛ mi ci rɔ la̱th guäth <br />
raam mi näk buɔthɛ, <br />
kä bi ram mi ciaŋkɛ a jiäk <br />
ka̱m min go̱o̱rɛ, <br />
inɔ bi buaydu päl rɛy muɔ̱th, <br />
kä bi wääru ce̱tnikɛ cäŋ däär. <br />
11Bi Kuoth Nhial ji̱ gaŋ ni ciaŋ, <br />
kä bɛ tin go̱o̱ri ro̱ŋ <br />
kɛ ti gɔw, <br />
kä bɛ puɔ̱nydu jak kä bum, <br />
bi ce̱tnikɛ kak wal mi <br />
ca wac kɛ pi̱w, <br />
bi ce̱tnikɛ wa̱t pi̱i̱ni, <br />
mi /ci pi̱kɛ dëë met thuuk. <br />
12Kä bi nɛɛku ti̱ec tin ci da̱k <br />
nyɔk kɛ ta̱th, <br />
biakɛ nyɔk kɛ ta̱th ni <br />
guäth ti̱ecni tëë wal, <br />
ba ji̱ cɔl ni nyio̱o̱k <br />
ta̱thni pa̱nyni, <br />
läät duɔ̱pni tin ciaŋkɛ.” <br />
Culikä kɛ ti̱et ca̱ŋ lɔ̱ŋä <br />
13“Kä mi ci cio̱o̱kdu tit <br />
kä to̱l ca̱ŋ lɔ̱ŋä, <br />
kä /ci bi la̱t ni min <br />
nhɔki kɛ cäŋ lɔ̱ŋädä, <br />
ɛ bi cɔl ni jɛ cäŋ mi gɔaa, <br />
ɛ bi cäŋ lɔ̱ŋä <br />
Kuɔth Nhial luɔ̱th, <br />
mi wi̱i̱ jɛ luɔ̱th ɛ /ci bi <br />
wä kɛ duɔ̱ɔ̱pdu, <br />
kä /ci bi go̱r ni min nhɔki <br />
kiɛ bi lat ni rieet ti jiäk, <br />
14kä bi jek ni tɛ̈th lɔaac <br />
kä Kuoth Nhial, <br />
ɣän bä ji̱ jak kä te ni <br />
nhial wi̱i̱ muɔ̱ɔ̱n, <br />
ɣän bä ji̱ jak kä cami ni <br />
mi̱th muɔ̱ɔ̱n guur ni Je-kɔb,” <br />
ruac ni ɣän Kuoth Nhial. <br />
<h3><a href="isa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
