<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
3 <br />
Pal Ɣä-bɛ̈-kuk <br />
1Nɛmɛ ɛ pal go̱kä ni Ɣä-bɛ̈-kuk mëë palɛ kɛ thuɔmni. <br />
2Aɣ Kuoth Nhial, <br />
ɣän cä kɛ̈kdu liŋ, <br />
kä ɣän cä dual kɛ lätku <br />
lö Kuoth Nhial. <br />
Kä nyɔk kɛ kɛ lätni rɛy ni̱ni kɔ, <br />
jak nikɛ kä ŋa̱ckɛ rɛyda <br />
kä a pälidu ikä te thi̱n <br />
a cäŋ gaki. <br />
3Kuoth bëë wi̱c Te-man, <br />
ɛn min Rɛl Gɔɔydɛ rɔ <br />
bëë Pääm Pa-ran. <br />
Kum wuɔ̱tdɛ pua̱a̱r, <br />
kä thiääŋ liakdɛ <br />
wi̱c muɔ̱ɔ̱n. <br />
4Kä riaw riaawdɛ ce̱tdɛ <br />
nikɛ buay ca̱ŋ, <br />
kä te buay tetkädɛ, <br />
guäth in te buɔ̱mdɛ thi̱n. <br />
5Te juey nhiamdɛ, <br />
kä guɔ̱ɔ̱rkɛ jɛ ɛ liaw. <br />
6Mi cɛ cuɔ̱ŋ lathɛ piny, <br />
kä mi cɛ liɛɛc dual döör. <br />
Kä pääm tëë wal, <br />
ci kɛ thia̱y piny. <br />
Kä dupkɛ thilɛ kɛ pek. <br />
7Kä cä kɛmɛni ji̱ Kuc nɛn <br />
tekɛ rikä, <br />
kä gua̱th ciɛŋni ji̱ Mid-yan <br />
tekɛ cucä. <br />
8A ku gaak kɛ yiër inu, <br />
lö Kuoth Nhial? <br />
Kiɛ gaki kɛ tɔ̱a̱ri, <br />
min gɛɛri thurbiɛɛliku, <br />
min kɔtdi jiöŋkööriku <br />
tin la joci naath? <br />
9Kä curi bääru ka̱m raar <br />
rɛy go̱kädɛ, <br />
kä curi kuen kueeni <br />
ti ŋuan cɔl. <br />
Kä curi piny rɛ̈t kɛ yiër. <br />
10Mëë ci pääm ji̱ nɛn cukɛ ka̱c, <br />
kä cu pi̱w wuɔ̱w min <br />
dɛmkɛ nhial. <br />
Kä cu pi̱ piɛny muɔ̱ɔ̱n wuɔ̱w, <br />
cukɛ tekɛ muaŋ mi di̱i̱t. <br />
11Kä cu cäŋ kɛnɛ pay cuɔ̱ŋ <br />
gua̱thnikiɛn kɛ räŋ bäärädu, <br />
kɛnɛ riaw riaaw muɔ̱tdu. <br />
12Curi ja̱l wi̱i̱ muɔ̱ɔ̱n kɛ ŋɛ̈ɛ̈ny, <br />
kä curi döör nor kɛ gakdu. <br />
13Kä curi ben kɛ ɣöö <br />
bi nɛɛku ben kän, <br />
kɛ ɣöö bi kuääru min <br />
ci mɛk kän. <br />
Kä curi bo̱o̱th nɛɛni <br />
tin ji̱ dueeri dup, <br />
curi jɛ riac ni ciöknikɛ <br />
cu mäni wi̱cdɛ. <br />
14Kä curi wi̱cdɛ yiɛth kɛ mutdɛ, <br />
mëë ci rɛmdɛ ben <br />
ce̱tkɛ thul, <br />
ba nɛy ben riaw kä dɔɔr, <br />
liakɛ rɔ̱ ce̱tkɛ nɛy ti ci <br />
can näk kɛ tɛ̱̈ɛ̱̈. <br />
15Curi yiër jäl kɛ jiöŋkööriku <br />
ɛn buɔ̱n pi̱i̱ni ti ŋuan. <br />
16Ɣän mëë cä liŋ, cu lɔcdä jiath, <br />
cuɛ lɛpdä lath kɛ ruac, <br />
kä cuɛ cɔ̱wkä ko̱k <br />
kä cuɛ ciökä lath, <br />
/cä ja̱l luäŋ. <br />
Ɣän bä cäŋ däkä min bi ben <br />
lip bitkä min bä kä nɛy <br />
tin ca wecda mac. <br />
17A cäŋ ni mɔ /ken <br />
jiath ŋɔ̱a̱p kuer ɔ, <br />
kä thilɛ ŋɔa̱a̱r dɛy, <br />
kä /ken jiath Ɔ-lip kuer <br />
kä /ken ka̱a̱k ciɛk, <br />
kä thil dët ti te rɛy käli <br />
kä thilɛ ɣɔ̱k lueekni, <br />
18ŋotdɛ ɣän bä Kuoth Nhial <br />
la̱t tɛ̈th lɔaac, <br />
bi lɔcdä tɛɛth kɛ <br />
Kuoth känädä. <br />
19Kɛ ɣöö Kuäär ni Kuoth ɛ buɔ̱mdä, <br />
cɛ ciökä jak kä ce̱tkɛ <br />
ciök kɛwä, <br />
cɛ ɣä jak kä wä <br />
wuɔ̱thni päämni. <br />
Kɛ ɣöö bo̱o̱th pua̱a̱t thuɔmni, <br />
tëë kɛ thuɔmnikä. <br />
<h3><a href="hab chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
