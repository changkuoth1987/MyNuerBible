<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
48 <br />
Buay kɛnɛ buɔ̱m Dha-yɔn <br />
(Dit gan Kora) <br />
1Kuoth Nhial di̱tdɛ, <br />
kä ro̱ŋ ni jɛn kɛ liak, <br />
rɛy wec Kuɔthda, <br />
päämdɛ min rɛl rɔ. <br />
2Gɔaaɛ kä tëë ni nhial <br />
kä ɛ tɛ̈th lɔaac <br />
wec muɔ̱ɔ̱n kɛɛliw. <br />
Ɛ Päm Dha-yɔn te kui̱c caam ɔ, <br />
ɛn wec Kua̱r in Di̱i̱t. <br />
3Kä Kuoth tëë rɛy wec in di̱i̱t, <br />
kä cɛ rɔ nyoth ala gääŋdɛ. <br />
4Mëë ci kua̱r rɔ̱ mat guäth kɛl, <br />
cukɛ wec ben mak. <br />
5Kä mëë cikɛ wec nɛn, <br />
cukɛ ga̱a̱c, <br />
cukɛ dual kä cukɛ rɔ̱ bar, <br />
6Cu dualkɛ käp ɛn wi̱ni, <br />
cukɛ riɛk ce̱tnikɛ ciek <br />
mi tekɛ mäc. <br />
7Kä kɛ jiɔam kuec känyä ca̱ŋ, <br />
curi babuuri Tar-cic <br />
riaw kä dɔɔr. <br />
8Ti̱ti̱ kɛ tëë cakɔ liŋ, <br />
kä täämɛ cakɔ kɛ nɛn <br />
rɛy wec Kuɔth Nhial in la <br />
Ruey Ɣɔaa, <br />
rɛy wec Kuɔthda, <br />
bi Kuoth ɛ gaŋ <br />
amäni cäŋ kɛl. <br />
9Rɛy luaakdu lö Kuoth, <br />
carkɔ nhökdu min thil pek. <br />
10Kä ciötdu lö Kuoth, <br />
Kä ci liakdɛ cop <br />
wi̱i̱ muɔ̱ɔ̱n kɛɛliw. <br />
Kä buɔ̱mdu puɔ̱tdi jɛ ni naath. <br />
11Ɛ Päm Dha-yɔn tekɛ tɛ̈th lɔaac! <br />
Kä ɛ wi̱i̱ Juda lo̱ckiɛn tɛth <br />
kɛ kui̱ luɔ̱kdu! <br />
12Wër jäli kä Dha-yɔn, wër jälɛ, <br />
kä kuɛn wi̱i̱kɛ, <br />
13guic pa̱nynikɛ agɔaa, <br />
wër guic ti̱eckɛ <br />
tin buɔ̱m buɔ̱ɔ̱m, <br />
bikɛ la̱t ri̱c tɔ̱ bi ben tɔ̱, <br />
14ɛn ɣöö Kuoth ɛmɛ, <br />
ɛ Kuothda amäni cäŋ kɛl. <br />
Kä jɛn bɛ la gääŋda <br />
mi do̱raar. <br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
