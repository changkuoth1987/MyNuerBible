<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<p>10 <br />
  Lia̱a̱ kua̱r ni Thɔɔl <br />
  (1 Tham 31:1-13) <br />
  1Täämɛ cu ji̱ Pi-li-thɛt nyiëëny kɛ ji̱ I-thɛ-rɛl. Kä cua ji̱ I-thɛ-rɛl joc, kä cua kɛ näk ɛlɔ̱ŋ Pääm Gil-bwä. 2Kä cu ji̱ Pi-li-thɛt Thɔɔl cop kɛnɛ gaatkɛ. Kä cukɛ Jo-na-than kɛnɛ Ä-bi-na-dab kɛ Mal-ki-cuwa gaat Thɔɔl näk. 3Kä ko̱r cuɛ bɛc bɛ̈c ɛlɔ̱ŋ kä Thɔɔl, kä cua jɛ moc buɔ̱t mi di̱i̱t kɛ bäär. 4Kä cuɛ ro̱o̱m muɔ̱tdɛ jiök i̱, “Käni mutdu, kä näk ɣä kɛ jɛ, kɛ ɣöö /ci nɛy ti thil Kuoth ti ɣä bi ben yak.” Duundɛ ɣöö /ken ro̱o̱m muɔ̱tdɛ jɛ la̱t. Kɛ ɣöö cɛ dual ɛlɔ̱ŋ. Kɛ kui̱c ɛmɔ cu Thɔɔl mutdɛ ka̱n kä cuɛ rɔ pi̱em thi̱n. 5Kä mëë ci ro̱o̱m muɔ̱tdɛ jɛ nɛn a ci Thɔɔl li̱w, cuɛ rɔ pi̱em muɔ̱tdɛ bä, kä cuɛ li̱w. 6Inɔ cu Thɔɔl li̱w kɛnɛ gaatkɛ da̱ŋ diɔ̱k kɛ ji̱ dhɔaarɛ diaal kɛɛl. 7Kä mëë ci ji̱ I-thɛ-rɛl diaal tin cieŋ rɛy lo̱o̱lä ɛ nɛn ɛn ɣöö ci kɛ rɔ bar, kä ca Thɔɔl kɛnɛ gaatkɛ näk, cukɛ wi̱i̱kiɛn päl lukɛ rɔ bar. Kä cu ji̱ Pi-li-thɛt ben cieŋ thi̱n. <br />
  8Mëë ruɔ̱ndɛ, mëë ci ji̱ Pi-li-thɛt ben ba nɛy tin ci li̱w ben guic, cukɛ Thɔɔl kɛnɛ gaatkɛ jek cikɛ li̱w Pääm Gil-bwä. 9Kä cukɛ wi̱cdɛ ŋok, kä cua giwgiwdɛ ka̱n, kä cukɛ naath jäk kä rɛy cieŋ ji̱ Pi-li-thɛt diaal nöŋkɛ thok kuthkiɛn kɛnɛ nɛɛkiɛn. 10Kä cukɛ giwgiwdɛ la̱th rɛy duëël kuthnikiɛn, kä cua wi̱cdɛ naŋ duëël kuɔthdiɛn ni Da-gon. 11Duundɛ ɣöö mëë ci ji̱ Ya-bec-gil-yad diaal min ca lät kä Thɔɔl ɛ ji̱ Pi-li-thɛt liŋ, 12cu wutni ko̱o̱r diaal jiɛɛn, cukɛ ri̱ŋ Thɔɔl kɛnɛ ri̱ŋ gankɛ wä ka̱n, kä cu kɛ nööŋ kä Ya-bec. Kä cukɛ cɔ̱wkiɛn ben kony thar lua̱l kä Ya-bec, kä cukɛ thɛɛk kɛ ni̱n bärɔw. <br />
13Inɔ cu Thɔɔl li̱w kɛ thil ŋäthädɛ kɛ Kuoth Nhial. /Kenɛ luek Kuɔth Nhial tit, kä cuɛ wä thiec ni gua̱n kolaaŋni kɛ ca̱r, 14/kɛnɛ ca̱r thiec kä Kuoth Nhial. Kɛ kui̱c ɛmɔ ci Kuoth Nhial jɛ näk, kä cuɛ kuäär riet Dee-bid gat Jɛthi. </p>
<h3><a href="1ch chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<p><br />
</p>
</body>
</html>
