<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
2 <br />
Ji̱ Mo-ab <br />
1Nɛmɛ ɛ min lar Kuoth Nhial ɛ, <br />
“Kɛ ɣöö ci Mo-ab dueer kööt, <br />
/cä riɛkdɛ bi ka̱m thia̱k, <br />
kɛ ɣöö cikɛ cɔ̱w kua̱r Ɛ-dɔm <br />
waŋ ala ŋɛ̈th. <br />
2Kɛ kui̱ ɛmɔ, bä Mo-ab <br />
cua̱th kɛ mac, <br />
kä bɛ tiëc Kɛ-ri-yoth <br />
ti̱n buɔ̱m buɔ̱ɔ̱m ben pɛt ɛ pɛt, <br />
kä bi Mo-ab cu li̱w rɛy rɔlä, <br />
rɛy ko̱o̱kä kɛnɛ lul kaaŋä. <br />
3Bä kuäärɛ näk ni däärɛ, <br />
kä bä kua̱r kɔaarɛ näk <br />
kɛ jɛ kɛɛl,” <br />
ruac ni Kuoth Nhial. <br />
Ji̱ Juda <br />
4Nɛmɛ ɛ min lar Kuoth Nhial ɛ, <br />
“Kɛ kui̱ kä ɣöö ci Juda ciaŋ ya̱r <br />
ni kä diɔ̱k, ɛpuc, <br />
kä ni kä ŋuaan, <br />
/cä bi kac jɔk kɛ riɛk <br />
in nöŋä kɛ, <br />
kɛ ɣöö cikɛ ŋuɔ̱t Kuɔth Nhial dhɔt, <br />
kä /ke̱nkɛ lueekɛ käp, <br />
kä ci ka̱a̱cni gua̱ni <br />
kɛ cu buath jɔ̱ɔ̱r. <br />
5Kɛ kui̱ ɛmɔ, bä mac yuɔr Juda, <br />
kä bɛ tiëc Jɛ-ru-tha-lɛm <br />
ti̱n buɔ̱m buɔ̱ɔ̱m ben <br />
pɛt ɛ pɛt.” <br />
Riɛk ji̱ I-thɛ-rɛl <br />
6Nɛmɛ ɛ min lar Kuoth Nhial ɛ, <br />
“Kɛ ɣöö ci I-thɛ-rɛl ciaŋ ya̱r <br />
ni kä diaal, <br />
/cä riɛkdiɛn bi ka̱m thia̱k, <br />
kɛ ɣöö cikɛ ji̱ cuŋni kɔak <br />
kɛ go̱r yio̱o̱ni, <br />
kä ca ga̱y go̱o̱r ni wa̱a̱ri, <br />
7kɛn dɔany kɛ wuɔ̱th nɛɛni <br />
ti̱n ga̱y piny kɛ ciökiɛn, <br />
kä penkɛ nɛy ti̱n mua̱l mua̱a̱l <br />
cuŋkiɛn, <br />
kä wut kɛnɛ gua̱n wäkɛ duëël <br />
kɛ nyam kɛl, <br />
kɛ ɣöö nɔ cikɛ ciötdä <br />
in rɛl rɔ cu lɔth, <br />
8kä tɔ̱ɔ̱ykɛ thäri yi̱kni kuthni <br />
baaŋ kɛ <br />
bieyni ti̱n ca pɛ̈c <br />
kɛ ŋuälkiɛn, <br />
kä yɔ̱ŋkɛ rɛy luaak Kuɔthdiɛn <br />
kɛ kɔaŋ nɛɛni ti̱n ca <br />
mac karaamni. <br />
9“Kä cua ji̱ Ɛ-mor lɛni <br />
näk nhiamdiɛn, <br />
nɛy tëë päär bäriɛn <br />
nikɛ bär ŋuër, <br />
kä ce̱t buɔ̱mdiɛn nikɛ buɔ̱m <br />
jiaath gilä. <br />
Kä cua kɛ däk ni ciökni <br />
amäni karkiɛn. <br />
10Kä ɣän bä, cä yɛ nööŋ raar <br />
muun I-jëp, <br />
kä cua yɛ bo̱th däär dɔaar <br />
kɛ run ti jiɛn ŋuaan, <br />
kɛ ɣöö bia mun ji̱ Ɛ-mor <br />
tɔ̱tɔ̱ ben ka̱n. <br />
11Cua tha̱a̱ŋ gankun jak kä go̱o̱k, <br />
kä cua tha̱a̱ŋ ŋuɛ̈tnikun ley rɔ. <br />
Ɛ ɣän i̱ /cia nɔmɔ dee luäŋ kɛ ga̱k, <br />
kua /ciɛ jɛn <br />
lö gaat I-thɛ-rɛl?” <br />
ruac ni Kuoth Nhial. <br />
12“Kä cia nɛy ti̱n cä ley rɔ jak <br />
kä ya̱rkɛ ya̱cdiɛn <br />
kɛ yɔ̱ŋ kɔaŋ, <br />
kä cia go̱o̱k pen la̱t <br />
ruaacni go̱o̱kä. <br />
13Nɛnɛ jɛ, bä yɛ pi̱em piny <br />
gua̱thnikun, <br />
bia cu cuit ce̱tkɛ thurbil <br />
mi ci thia̱a̱ŋ kɛ ɣa̱c bɛɛl. <br />
14/Ci pual puaalkun rɔ̱ <br />
bi luäŋ kɛ bar, <br />
kä bi buɔ̱m buɔ̱ɔ̱mkun <br />
thil lua̱ŋ, <br />
cäŋɛ ni wääthdun cɛ rɔ <br />
bi luäŋ kɛ ka̱n li̱th, <br />
15/ci gua̱n kui̱n kueen bi cuɔ̱ŋ, <br />
/ci pual puaal rɔ <br />
bi luäŋ kɛ ba̱r, <br />
amäni gua̱n jöŋköör cɛ rɔ <br />
bi luäŋ kɛ le̱ny. <br />
16Ɛn cäŋ ɛ mɔ bi bum lɔc <br />
kä wäthkun rɔ bar baaŋ <br />
a thil bi̱i̱,” <br />
ruac ni Kuoth Nhial. <br />
<h3><a href="amo chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
