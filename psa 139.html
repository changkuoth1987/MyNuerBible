<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
139 <br />
Kuoth mi te gua̱thni diaal <br />
(Dit Dee-bid) <br />
1Mëë ci ɣɔ̱n lö Kuoth Nhial <br />
curi ɣä ŋa̱c. <br />
2Ji̱n ŋäci gua̱a̱th in nyuur kɛ ɣä <br />
kä ŋäci gua̱a̱th in jiacä rɔ, <br />
ŋäci cärkä ni nɔ̱nä. <br />
3Ji̱n ŋäci gua̱th tin wa̱a̱ thi̱n kɛnɛ <br />
gua̱a̱th tin tɔ̱a̱cä thi̱n, <br />
kä dupkä diaal ŋäci kɛ. <br />
4Ɛ /ken ri̱et ni ben raar thokdä, <br />
ŋäci jɛ kɛɛliw <br />
lö Kuoth Nhial. <br />
5Ji̱n ci ɣä go̱l jɔkdä kɛnɛ nhiamdä, <br />
kä ci tëtdu la̱th puɔ̱ɔ̱nydä. <br />
6Ɛn ŋäc ŋɔaani mɛmɛ ɛ mi gääy ɣä, <br />
cɛ ɣä leny /cä jɛ dëë <br />
luäŋ kɛ ŋäc. <br />
7Kä winith dëë yiëëdu lɛ̱̈ny thi̱n ɔ <br />
lö Kuoth Nhial? <br />
Kiɛ ɛ winith dëë rɔ bar <br />
thi̱n ɔ kɛ ji̱? <br />
8Cäŋ bä wä puɔ̱rä ji̱n ti̱i̱ thi̱n <br />
ɛn wi̱ni, <br />
kä cäŋ bä wä jɔɔkni ti̱i̱ <br />
thi̱n ɛn wi̱ni. <br />
9Kä cäŋ ta̱a̱ kɛ gɔ̱k ti pärkɛ <br />
ɣä kui̱ känyä ca̱ŋ, <br />
kä bä lɛ wä cieŋ ni kui̱ <br />
konyä ca̱ŋ, <br />
10niɛ wi̱ni bi ɣä bo̱th <br />
bi ɣä gaŋ kɛ tët cuëëcdu. <br />
11Kä mi wa̱a̱ wä wee i̱, <br />
“Kɛ thuɔ̱k bi muth ɣä kum, <br />
kä ɛ buay in te thi̱n <br />
loc rɔɔdɛ wäär,” <br />
12kä cäŋɛ ni muth /cɛ col kä ji̱, <br />
kä wäär la buay ni jɛn, <br />
kä ji̱ ce̱tnikɛ cäŋ däär. <br />
13Kä ɛ ji̱n ɛ nëë cak cuŋ pua̱a̱nydä, <br />
curi cuŋkä rol kɛl <br />
ni jic maar. <br />
14Ɣän liakä ji̱ kɛ ɣöö ci ɣä cak <br />
ɛla mi gääy naath <br />
kä yi̱i̱c wi̱c nath. <br />
Kä lätku kɛ ti ga̱ykɛ naath. <br />
Kä ŋa̱cä kɛ agɔaa. <br />
15Kä ji̱n ŋäci ɣä agɔaa, <br />
ni mëë tuɔɔkä rɔ kɛ ca̱k jic maar, <br />
mëë duɔ̱ɔ̱lkɛ ɣä ni jic maar. <br />
16Kä curi ɣä nɛn ni mëë <br />
/ka̱n ɣä ni cak. <br />
Kä rɛy buɔkdu ca ni̱n teekädä diaal <br />
gɔ̱a̱r thi̱n, <br />
ɛ ŋotkɛ /kenkɛ ni tuɔɔk. <br />
17Kä cärku gɔwkɛ ɛlɔ̱ŋ <br />
kɛ ɣä lö Kuoth! <br />
Kä ŋuan kɛn ɛlɔ̱ŋ! <br />
18Mëë ɛ ɣän i̱ kuɛ̈ɛ̈nä kɛ, <br />
cu ŋuan nikɛn kä liɛt, <br />
kä mëë cä keer cua̱ ŋot <br />
ta̱a̱ kɛɛl kɛ ji̱. <br />
19Cua̱ go̱r ni mi näki ji̱ nyuɔɔni <br />
lö Kuoth, <br />
kä ɛ nɛy tin la luɔ̱ckɛ <br />
naath na̱n kɛ ɣä, <br />
20kɛn nɛy tin la ruac <br />
ɛ jiäk kɛ kui̱du, <br />
nɛy tin liakɛ rɔ kɛ mi jiäk <br />
kɛ kui̱du! <br />
21Ɣän lökä nɛy tin lökɛ ji̱ <br />
lö Kuoth Nhial, <br />
kä lökä nɛy tin ca rɔ̱ <br />
luɔ̱c ji̱. <br />
22Ɣän lökä kɛ, nikɛ lo̱k in lo̱k, <br />
kä cɔalä kɛ ni ji̱ tɛ̈rä. <br />
23Bër ɣɔ̱n ɣä lö Kuoth, <br />
kä ŋäcni lɔcdä, <br />
bër ɣɔ̱n ɣä bi cärkä ŋa̱c. <br />
24Kä guic lɔcdä mi tëë kɛ nyuɔɔn <br />
ti te thi̱n, <br />
kä bo̱th ɣä kɛ duɔ̱ɔ̱pdu <br />
min do̱raar. <br />
<br />
</body>
</html>
