<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
9 <br />
Dee-bid kɛnɛ Mɛ-pi-bo-cɛth <br />
1Kä cu Dee-bid thiec i̱, “Tëë kɛ ram mi ci duɔth dhɔr Thɔɔl, mi dëë ciɛŋ agɔaa kɛ kui̱ Jo-na-than?” 2Kä tëë kɛ ja̱ŋ Thɔɔl mi cɔal i̱ Dhiba, cua cio̱l Dee-bid. Kä cu kuäär ɛ thiec i̱, “Ɛ ji̱n Dhiba?” Kä cuɛ loc i̱, “Ɛ jɛn ɣän ja̱ŋdu.” 3Kä cu kuäär wee i̱, “Thilɛ ram mi ci duɔth dhɔr Thɔɔl mi dëë nyuɔ̱th gɔɔy Kuɔth?” Kä cu Dhiba kuäär loc i̱, “Te gat Jo-na-than thi̱n. Duundɛ ɣöö ɛ ŋɔl ciökä.” 4Kä cu kuäär ɛ jiök i̱, “Kä ja nikä?” Kä cu Dhiba kuäär loc i̱, “Ja dhɔr Ma-kir gat A-mi-el kä Lo-da-bar.” 5Kä cu kuäär ram mi wä jɛ no̱o̱ŋ dhɔr Ma-kir gat A-mi-el kä Lo-da-bar ja̱k. 6Kä cu Mɛ-pi-bo-cɛth gat Jo-na-than gat Thɔɔl ben kä Dee-bid, kä cuɛ rɔ goŋ nhiamdɛ luthä. Kä cu Dee-bid ɛ jiök i̱, “Mɛ-pi-bo-cɛth!” Kä cuɛ loc i̱, “Ja̱ŋdu ɛn kuäär.” 7Kä cu Dee-bid ɛ jiök i̱, “/Cu dual. Kɛ ɣöö bä ji̱ nyuɔ̱th gɔɔy kɛ kui̱ guur ni Jo-na-than, kä bä ji̱ luɔ̱c mun guurdɔɔŋ ni Thɔɔl kɛɛliw. Kä ban mi̱th kɛɛl ni ciaŋ.” 8Kä cu Mɛ-pi-bo-cɛth rɔ goŋ luthä wee i̱, “Kä ɛ ɣän ŋa, bi guic ni ɣän ramɛ thil luɔt ɛ?” <br />
9Kä cu kuäär Dhiba cɔl, kuany Thɔɔl, kä cuɛ jɛ jiök i̱, “Kɛn tin diaal tin la nyin Thɔɔl tin la nyin dhɔaarɛ, cä kɛ ka̱m gat kua̱ru. 10Kä ji̱n yɛnɛ gaatku kɛ la̱a̱tku bia jɛ pi̱eth mun, kä bia bɛlkɛ nööŋ kɛ ɣöö bɛ tëë mi̱eth mi cam gat kua̱ru jɛ. Duundɛ ɣöö bi Mɛ-pi-bo-cɛth mi̱th kɛɛl kɛ ɣä.” Kä te Dhiba kɛ gaat wäl dhieec kɛ la̱a̱t ti jiɛɛn rɛw. 11Kä cu Dhiba kuäär jiök i̱, “Ce̱tnikɛ min ci la̱rä kuäärä, bä jɛ la̱t, kä nikɛ min ci la̱rä i̱, ‘Bi Mɛ-pi-bo-cɛth mi̱th kɛɛl kɛ ɣä ce̱tkɛ gat kua̱r.’ ” 12Kä cu Mɛ-pi-bo-cɛth tekɛ gat mi ŋuɛ̈t mi cɔali Mika. Kä cu tin diaal tin cieŋ dhɔr Dhiba a ja̱a̱ŋ Mɛ-pi-bo-cɛth. 13Kä cu Mɛ-pi-bo-cɛth ciɛŋ ni Jɛ-ru-tha-lɛm. Kɛ ɣöö mi̱thɛ kɛɛl kɛ kuäär. Kä jɛn ɛ ŋɔl ciöknikɛ da̱ŋ rɛw. <br />
<h3><a href="2sa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
</body>
</html>
