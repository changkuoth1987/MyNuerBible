<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<p>23 <br />
  Thok duëël Lii-bay kɛnɛ lätkɛ <br />
  1Kä mëë ci Dee-bid a wut mi ci dɔŋ, cuɛ gatdɛ ni Thɔ-lo-mon jak kä kuäär I-thɛ-rɛl. <br />
  2Cu Dee-bid bööth I-thɛ-rɛl diaal kɛnɛ bööth palä kɛ ji̱ Lii-bay mat. 3Cuɛ ji̱ Lii-bay tin tekɛ run ti jiɛn diɔ̱k a wä nhial kuɛn, kä cu pekdiɛn a nɛy ti bathdɔɔri ti jiɛn diɔ̱k wi̱cdɛ bädäk. 4Kä cuɛ wee “Bi nɛy ti bathdɔɔri, ti jiɛn da̱ŋ rɛw wi̱cdɛ ŋuaan la̱t luaak Kuɔth la̱t, kä bi nɛy ti bathdɔɔri bäkɛl a kua̱r kɛnɛ ruëëc. 5Kä bi nɛy ti bathdɔɔri ŋuaan a ga̱a̱ŋ thuɔk luaak, kä bi bathdɔɔri tin kɔ̱ŋ Kuoth Nhial puany kɛ thuɔmni tëë ca la̱t kɛ kui̱ puɔnyä.” 6Kä cu Dee-bid ji̱ Lii-bay dääk kɛ bun diɔ̱k, ce̱tnikɛ dho̱rkiɛn, Ger-com, kɛ Kɛ-ɣath kɛ Mɛ-ra-ri. <br />
  Ji̱ Ger-com <br />
  7Kä cu gaat Ger-con a <br />
  La-dan kɛnɛ Cimi. <br />
  8Kä cu La-dan tekɛ gaat diɔ̱k, <br />
  kɛ̱̈ɛ̱̈ ni Yɛ-ɣe-li kɛnɛ <br />
  Dhe-tham kɛ Yo-el. <br />
  9Kä cu gaat Cimi a Cɛ-lo-moth kɛnɛ <br />
  Ɣä-dhi-yel kɛ A-ran. <br />
  Kä kɛn kɛ bööth thok <br />
  duëël La-dan. <br />
  10Kä cu gaat Cimi a Yɛ̈-ɣɛ̈th kɛnɛ <br />
  Dhina kɛ Yuc kɛnɛ Bɛ-ri-ya. <br />
  11Cu Yɛ̈-ɣɛ̈th a kɛ̱̈ɛ̱̈ kä cua <br />
  guɔ̱ɔ̱r ɛ Dhidhaa. <br />
  Duundɛ ɣöö thilɛ Yuc kɛnɛ <br />
  Bɛ-ri-ya gaat ti ŋuan, <br />
  kɛ kui̱c ɛ mɔ cua kɛ kuɛn <br />
  ala thok duëël kɛl. <br />
  Ji̱ Kɛ-ɣath <br />
  12Kä cu gaat Kɛ-ɣath a Am-ram kɛnɛ <br />
  Yidh-ɣar kɛ Ɣɛb-ron <br />
  kɛnɛ U-dhi-el. <br />
  13Kä cu gaat Am-ram a <br />
  Ä-ron kɛnɛ Muthɛ. <br />
  Kä cua Ä-ron lɛy kɛnɛ gaatkɛ <br />
  ala ti rɛl kɛ rɔ amäni <br />
  cäŋ kɛl, kɛ ɣöö <br />
  bikɛ muc tin rɛ̈l kɛ rɔ̱ <br />
  thöp Kuoth Nhial, kä bikɛ <br />
  jɛ pal, kä latkɛ puɔ̱th <br />
  kɛ ciötdɛ amäni cäŋ kɛl. <br />
  14Kä gaat Muth raan Kuɔth cua <br />
  kɛ mat thok duëël Lii-bay. <br />
  15Kä cu gaat Muthɛ a Ger-com kɛnɛ <br />
  Ɛ-li-dhɛr. <br />
  16Kä cu gaat Ger-com a Cɛ-bu-el <br />
  min la bo̱o̱th. <br />
  17Kä cu gat Ɛ-li-dhɛr <br />
  a Rɛ-ɣɛ̈b-yaa min mɔ bo̱o̱th. <br />
  Kä cuɛ thil gat mi dɔ̱ŋ, <br />
  duundɛ ɣöö cu gatdɛ ni <br />
  Rɛ-ɣɛ̈b-yaa tekɛ gaat ti ŋuan. <br />
  18Kä cu gat Yidh-ɣar a Cɛ-lo-mith <br />
  min mɔ bo̱o̱th thuɔk duëëlɛ. <br />
  19Kä cu gaat Ɣɛb-ron a Yɛ-ri-yaa <br />
  kɛnɛ Ä-mɛ̈r-yaa kɛ Yä-dhi-el <br />
  kɛnɛ Yɛ-kɛ̈-mam. <br />
  20Kä cu gaat U-dhi-el a Mikaa <br />
  kɛnɛ Yi-ci-yaa. <br />
  Gaat Mɛ-ra-ri <br />
  21Kä cu gaat Mɛ-ra-ri a Mɛ̈k-li <br />
  kɛnɛ Muci. <br />
  Kä cu gaat Mɛ̈k-li a Ɛl-a-dhar <br />
  kɛnɛ Kic. <br />
  22Kä cu Ɛl-a-dhar li̱w a thilɛ <br />
  jɛ dhɔɔl. Cu te ni jɛn <br />
  kɛ nyi̱er. Kä cua nyieekɛ <br />
  kuɛn ɛ gaat däman ni Kic. <br />
  23Kä cu gaat Muci a Mɛ̈k-li kɛnɛ <br />
  E-dɛr kɛ Yi-re-moth. <br />
24Cu kɛn ti̱ti̱ a gaat Lii-bay kɛ thuk duëli gua̱ni, tëë la bööth dööri ce̱tnikɛ ciöötkiɛn te ca gɔ̱r gööli, a känɛ ni kä run ti jiɛn da̱ŋ rɛw a wä nhial ti lua̱ŋkɛ la̱t rɛy luaak Kuɔth Nhial. 25Kä cu Dee-bid wee “Kuoth Nhial min la Kuoth I-thɛ-rɛl cɛ nɛɛkɛ ka̱m mal. Kä bɛ cieŋ kä Jɛ-ru-tha-lɛm amäni cäŋ kɛl. 26Kä /ci ji̱ Lii-bay kɛmɛkä ro̱mä kɛ Kuoth Nhial bilɛ kap kiɛ tin la pal kɛ jɛ.” 27(Kɛ ɣöö riet Dee-bid in jɔak ɛ pek ji̱ Lii-bay a känɛ nikä run ti jiɛn da̱ŋ rɛw a wä nhial.) 28Duundɛ ɣöö bi la̱tdiɛn a luäk gan Ä-ron kɛ la̱t rɛy luaak Kuɔth Nhial. Bikɛ tit ni rɛy kal luaak kɛnɛ duel rɛy luaak kɛ la̱k kä tin diaal tin rɛ̈l kɛ rɔ. Kɛ lät tin kɔ̱ŋ rɛy luaak Kuɔth. 29Kä bikɛ luäk bäkɛ la̱t jurayä wec tharbëtkä kɛ nup kɛ kui̱ mucä kɔaŋ, kɛ juray mi thil thuɔp, kɛ mi ca lia̱a̱p kɛ liɛɛth, kɛ theemni diaal. 30Kä bikɛ Kuoth Nhial a palkɛ kä puanykɛ jɛ ni ciaŋ kɛ runwaŋ kɛnɛ thiaŋ. 31Kɛnɛ mi thöpkɛ muc tin wa̱ŋkɛ Kuoth Nhial kɛ cäŋ lɔ̱ŋä kɛnɛ cäŋ ŋarä tëth path kɛ ni̱n ŋarä tin ca mɛk. Bikɛ lät nhiam Kuɔth Nhial a thil lɔ̱a̱ŋ nikɛ pek in görkɛ kä kɛ. 32Inɔ cu ji̱ Lii-bay lät rɛy kɛmɛkä ro̱mä kɛ Kuoth Nhial kɛ gua̱th in rɛl gɔɔydɛ rɔ lua̱kɛ gaatmanikiɛn ni gaat Ä-ron kɛ lät luaak Kuɔth Nhial. </p>
<h3><a href="1ch chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<p><br />
</p>
</body>
</html>
