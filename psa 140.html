<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
140 <br />
Pal kɛ kui̱ ga̱ŋ <br />
(Dit Dee-bid) <br />
1Luäk ɣä lö Kuoth Nhial <br />
kä ji̱ dueeri, <br />
kä gaŋ ɣä kä ji̱ ko̱o̱ri, <br />
2nɛy tin carkɛ ni jiäk kɛ lo̱ckiɛn, <br />
kä latkɛn ni ko̱o̱ri ni ciaŋ. <br />
3Kä moth lëëpkiɛn ce̱tnikɛ <br />
ka̱c thɔa̱a̱l, <br />
kä thiäŋ thukiɛn ɛ liŋ kɛ <br />
lueŋ thɔa̱a̱l. <br />
4Ku ɣä gaŋ, lö Kuoth Nhial <br />
kä ji̱ nyuɔɔni, <br />
kä kän ɣä kä nɛy tin ji̱ köör, <br />
tin carkɛ ni däkdä. <br />
5Ci ji̱ liakä ɣä dɛp, <br />
cikɛ cambaknikiɛn ɣär, <br />
kä cikɛ deepni la̱th dup <br />
kɛ kui̱dä. <br />
6Kä cua̱ Kuoth Nhial jiök i̱, <br />
“Ɛ ji̱n Kuothdä.” <br />
Liŋ palä lö Kuoth Nhial. <br />
7Aɣ Kuoth Nhial ni Kuäärä buɔ̱mdä <br />
kä käändä, <br />
ji̱n ci ɣä gaŋ rɛy köör. <br />
8/Cu ji̱ nyuɔɔni käm min go̱o̱r <br />
kɛn ɛ, <br />
kä /cu cärkiɛn tin jiäk <br />
jakä wä nhiam. <br />
9Kä nɛy tin ca ɣä göl, <br />
cikɛ rɔ̱ jiɛc kä liakɛ rɔ̱ <br />
kɛ dhietdä, <br />
ɛ ca̱a̱pkiɛn tin jiäk ku <br />
loc ni kä kɛ! <br />
10Ɛ mac miim mi pɛt pɛn kä kɛ, <br />
akɛ pɛn rɛy puɔ̱ɔ̱l mi /cikɛ <br />
bi luny raar thi̱n! <br />
11Kä ɛ nɛy tin tekɛ lom /ca rɔ̱ <br />
yiɛth piny ɛn muun ɛmɛ, <br />
ɛ da̱k bëë kä ji̱ köör kɛ pɛ̈th! <br />
12Ɣän ŋa̱cä jɛ ɛn ɣöö Kuoth Nhial <br />
gaŋ ɛ cuɔ̱ɔ̱ŋ nɛɛni tin can, <br />
kä kämɛ cuɔ̱ɔ̱ŋ nɛy <br />
tin görkɛ duɔ̱ɔ̱r. <br />
13Kä ɛ puc bi nɛy tin tekɛ <br />
cuŋ ciötdu liak, <br />
kɛn ji̱ cuŋni bikɛ cieŋ <br />
ni nhiamdu. <br />
<br />
</body>
</html>
