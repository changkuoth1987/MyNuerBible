<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
52 <br />
Ɛ Jɛ-ru-tha-lɛm lɔcdɛ tɛth <br />
1Keri keri lö Dha-yɔn, <br />
kä jak ni rɔ kä bum, <br />
läthni bi̱i̱du min gɔaa, <br />
lö Jɛ-ru-tha-lɛm wec <br />
in rɛl rɔ, <br />
kɛ ɣöö /ci nɛy tin ka̱n cuɛl <br />
kɛnɛ nɛy tin jiäk rɔ̱ bi <br />
nyɔk kɛ ben kä ji̱. <br />
2Tɛŋni tur pua̱a̱nydu piny, <br />
jiɛc rɔ, nyuuri <br />
lö Jɛ-ru-tha-lɛm, <br />
lony kuatni ŋuääkdu, <br />
lö nya Dha-yɔn mi pɛ̈c. <br />
3Kä cu Kuoth Nhial nɛmɛ lar wëë i̱, “Ca yɛ kɔak kɛ baŋ, kä ba yɛ luɛl a thil yio̱w. 4Kɛ ɣöö ci Kuäär ni Kuoth ruac ɛn ɣöö kɛ nhiam ci nɛɛkä wä kä I-jëp kɛ ɣöö bikɛ wä cieŋ thi̱n, kä cu ji̱ A-thi-ri-ya kɛ wä ciɛŋ ɛ jiäk ni baaŋ. 5Kä cu Kuoth Nhial lɛni ruac ɛn ɣöö täämɛ min cä liŋ /ciɛ ɣöö ca nɛɛkä naŋ ni baaŋ a thil luɔt? Kä wiee ni nɛy tin ruackɛ kɛ, kä lökɛ ni ciötdä ni ciaŋ. 6Kɛ kui̱c ɛmɔ bi nɛɛkä ciötdä ŋa̱c, kɛ kui̱c ɛmɔ bikɛ jɛ ŋa̱c ɛn cäŋ ɛmɔ ɛn ɣöö ɛ ɣän ruac ɔ, kɛ thuɔ̱k ɛ ɣän.” <br />
7Ku ciök nɛɛni tin nööŋkɛ thuk <br />
lɛ gɔw i̱di wi̱i̱ pa̱a̱m, <br />
nɛy tin latkɛ mal kä nööŋkɛ <br />
thuk ti gɔw, <br />
nɛy tin latkɛ ka̱n tin <br />
jiökɛ Dha-yɔn i̱, <br />
“Kuothdu ɛ Kuäär.” <br />
8Li̱eŋɛ ci yiëënkun jiööthkiɛn kap nhial, <br />
kɛn kɛ̈tkɛ dit kɛɛl <br />
kɛ tɛ̈th lɔaac, <br />
kɛ ɣöö bikɛ Kuoth Nhial <br />
nɛn kɛ nyinkiɛn mi wëë wä <br />
luny kä Dha-yɔn. <br />
9Kɛ̈tdɛ diit tɛthkä lɔaac kɛɛl, <br />
lö yɛn da̱k Jɛ-ru-tha-lɛm, <br />
kɛ ɣöö ci Kuoth Nhial nɛɛkɛ bum, <br />
cɛ Jɛ-ru-tha-lɛm luɛl. <br />
10Bi Kuoth Nhial buɔ̱mdɛ nyoth <br />
nhiam dööri diaal, <br />
kä bi pek wec muɔ̱ɔ̱n diaal <br />
ka̱n Kuɔthda nɛn. <br />
11Jiayɛ jiayɛ wuɔcɛ rɔ ɛn wi̱ni, <br />
/cuarɛ ti jiäk thiap, <br />
bia raar rɛydɛ kä lakɛ rɔ̱, <br />
yɛn nɛy tin kapkɛ kuak Kuɔth Nhial. <br />
12Kɛ ɣöö /ci yɛn bi jiɛɛn <br />
kɛ pɛ̈th, <br />
kä /ci yɛn rɔ̱ bi bar, <br />
kɛ ɣöö bi Kuoth Nhial wä nhiamdun, <br />
ɛn Kuoth I-thɛ-rɛl <br />
bɛ yɛ gaŋ jɔk ɔ. <br />
Cuɔ̱c jäŋä <br />
13Kä cu kuoth nhial wee i̱, <br />
“Nɛ̈nɛ ja̱ŋdä bɛ la̱tdɛ luäŋ, <br />
ba jɛ liak kä ba jɛ <br />
kap nhial, <br />
bɛ te ni nhial ɛlɔ̱ŋ. <br />
14Cu nɛy ti ŋuan ga̱a̱c <br />
mëë ca jɛ nɛn, <br />
cu nëndɛ naath gäy <br />
kɛ ɣöö /ca jɛ ŋic, <br />
/ci ta̱a̱dɛ ce̱tkɛ ta̱a̱ ran, <br />
15bɛ döör ti ŋuan gäy, <br />
kä bi kua̱r ti ŋuan <br />
biɛt kɛ nëndɛ, <br />
kɛ ɣöö bikɛ ti /ka̱n la̱rkɛ nɛn, <br />
kä bikɛ mi /ka̱n liŋ ŋa̱c.” <br />
<h3><a href="isa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
