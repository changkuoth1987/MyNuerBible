<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
56 <br />
Nɛɛ Kuɔth Nhial bi döör diaal te thi̱n <br />
1Cu Kuoth Nhial wee i̱, <br />
“Tit thuɔ̱k, kä lätni ni cuŋ, <br />
kɛ ɣöö ci gua̱a̱th känädä thia̱k, <br />
kä bi cuŋkä jɔɔc. <br />
2“Kä puɔ̱th akɛ ram mi tiit nɛmɛ, <br />
ram mi rɔm jɛ a bum, <br />
ram mi tiit cäŋ lɔ̱ŋä <br />
a /cɛ jɛ nyon, <br />
ram mi /ci mi jiääk lät.” <br />
3Kä a jɛ thil juɔ̱r mi ci rɔ mat <br />
kɛ Kuoth Nhial mi wee i̱, <br />
“Kɛ thuɔ̱k bi Kuoth Nhial <br />
ɣä koc rɛy nɛɛnikɛ”, <br />
kä a jɛ thil jio̱w mi ruac i̱, <br />
“Nɛnɛ, ɛ ɣän jiath <br />
mi kööt.” <br />
4Kɛ ɣöö ci Kuoth Nhial wee i̱, <br />
“Kɛ kui̱ jiöwni tin tiɛtkɛ <br />
cäŋ lɔ̱ŋädä, <br />
tin mɛ̈kɛ ni tin tɛ̈thkɛ lɔcdä, <br />
kä rɔamkɛ mat ruacdä, <br />
5ɣän bäkɛ moc dhɔrä <br />
kɛnɛ pa̱nynikä, <br />
kɛ mi ba tim ni jɛ kɛnɛ kɛ̈k, <br />
mi gɔaa ni jɛn kä dhɔɔl <br />
kɛnɛ nyier, <br />
ɣän bäkɛ moc kɛ kɛ̈k mi /ci bi <br />
met bath amäni cäŋ kɛl. <br />
6“Kä kɛ kui̱ juri tin ca rɔ̱ ma̱t <br />
nɛɛ Kuɔth Nhial, <br />
tin la̱tkɛ jɛ ikä, <br />
kä nhɔakɛ ciöt Kuɔth Nhial, <br />
tin palkɛ jɛ, <br />
tin tiɛtkɛ cäŋ lɔ̱ŋä ɛ /ca jɛ yär, <br />
nɛy tin yuɔpkɛ mat ruacdä, <br />
7kɛn bäkɛ nööŋ pa̱a̱mdä <br />
min rɛl rɔ, <br />
kä bäkɛ moc kɛ tɛ̈th lɔaac <br />
duëël palädä, <br />
kä bä muckiɛn tin waŋkɛ <br />
kɛnɛ luurikiɛn <br />
nhɔk wi̱i̱ yi̱kädä, <br />
kɛ ɣöö ba dhɔrä cɔl i̱ dhɔr <br />
palä nɛɛni diaal.” <br />
8Cu Kuäär ni Kuoth, <br />
min määt pɛ̈ɛ̈c I-thɛ-rɛl <br />
wee i̱, <br />
“Ɣän ŋotdɛ bä nɛy ti kɔ̱ŋ ma̱tkɛ, <br />
ti /ci tɔ̱ a tin cä ruɔ̱ɔ̱l.” <br />
Ruëëc I-thɛ-rɛl ti jiäk <br />
9Bia yɛn ley dɔaar diaal, <br />
bia mi̱ethɛ yɛn ley <br />
ruɔ̱ɔ̱p diaal. <br />
10Kɛn gueec I-thɛ-rɛl kɛ ciöör, <br />
kɛn diaal kueckɛ ŋɔak, <br />
ce̱t kɛn diaal kɛ jio̱o̱k ti ga̱a̱ŋ <br />
ti kueckɛ ɣöö dëë kɛ guee, <br />
la tɔ̱ɔ̱ckɛ bikɛ cu läk ni la̱a̱k ikä, <br />
kä nhɔk kɛn ni ni̱en. <br />
11Kɛn ce̱tkɛ nikɛ jio̱o̱k ti <br />
näk buɔthkɛ, <br />
ti /ci dëë met ria̱ŋ. <br />
Kɛn kɛ yiëën deet ti kueckɛ ŋɔak, <br />
ci loc nikɛn duɔ̱pnikiɛn, <br />
ci ram ɔ wä guic ni <br />
min bɛ jek. <br />
12Kä cukɛ wee i̱, <br />
“Bia jëknɛ kɔaŋ, <br />
bia thia̱ŋnɛ rɔ̱ <br />
kɛ kɔaŋ in ca̱r, <br />
cäŋ i̱ ruɔ̱ni bilɛ gɔaa ni jɛn <br />
ɛlɔ̱ŋ kä cäŋ ɛ walɛ mi.” <br />
<h3><a href="isa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
