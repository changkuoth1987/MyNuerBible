<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
19 <br />
Puɔl kä Ɛ-pɛ-thäth <br />
1Mëë te A-pɔ-löth kä Ko-rinth, cu Puɔl ja̱l rɛy wec ɛmɔ kɛɛliw, cuɛ ben kä Ɛ-pɛ-thäth. Ɛn wi̱ni cuɛ tha̱a̱ŋ ji̱ kɔaar Yecu jek thi̱n. 2Cuɛ kɛ jiök i̱, “/Ken yɛn Yiëë in Gɔaa in Rɛl Rɔ jek, mëë cia ŋa̱th?” Kä cukɛ jɛ loc i̱, “Ëëy, /ka̱n kɔ jɛ met liŋ ɛn ɣöö tëëkɛ Yiëë in Gɔaa in Rɛl Rɔ.” 3Kä cuɛ wee i̱, “Kä ɛ la̱k ŋukä ca lak ni yɛ mɔ?” Kä cukɛ jɛ loc i̱, “Ɛ la̱k Jɔ̱ɔ̱n ɛ ni̱n ca lak ni kɔ.” 4Kä cu Puɔl wee i̱, “Jɔ̱ɔ̱n lak naath kɛ rietdiɛn kɛ rɔ̱ dueeri, lätdɛ jɛ naath ɛn ɣöö bikɛ ram in bëë kɔɔrɛ ŋäth, min la Yecu.” 5Kɛ li̱eŋ kä mɛmɛ cua kɛ lak kɛ ciöt Kua̱r ni Yecu. 6Kä mëë ci Puɔl tetkɛ kuëŋ wuɔ̱thnikiɛn cu Yiëë in Gɔaa in Rɛl Rɔ ben kä kɛ, kä cukɛ ruac kɛ thuk ti gööl, kä latkɛ ruacni go̱o̱kä. 7Kɛn diaal kɛ nɛy da̱ŋ wäl wi̱cdɛ rɛw. <br />
8Kä cu Puɔl wä guäth palä ji̱ Juudh, kä kɛ päth da̱ŋ diɔ̱k cuɛ ruac lat kɛ buɔ̱m lɔaac, ŋakɛ ŋaknɔm kä comɛ naath kɛ kui̱ kuäärä Kuɔth. 9Mëë ci tha̱a̱ŋkiɛn wuɔ̱thkiɛn buɔ̱m kä cikɛ ŋa̱th lo̱k, kä cua ti jiäk lat kɛ Duɔ̱ɔ̱p Kuɔth nhiam ji̱ dolä. Cuɛ jiɛɛn kä kɛ, a naŋɛ ji̱ kɔaar Yecu kɛ jɛ kɛɛl, kä la ŋaknɔm a ŋakɛ ni ciaŋ rɛy luaak ŋi̱i̱cä Ti-ra-näth. 10Cu mɔmɔ wee wä kɛ run da̱ŋ rɛw, kä ɛnɔ cu nɛy diaal tin cieŋ kä E-cia ruac Kua̱r ni Yecu liŋ, ji̱ Juudh kɛnɛ ji̱ Gɛ-rith. <br />
Gaat Thi̱-ba <br />
11Kä cu Kuoth lät ti ga̱ykɛ naath ɛlɔ̱ŋ la̱t kɛ tet Puɔl, 12a cäŋɛ ni putdɛ kɛnɛ bi̱i̱ ŋua̱a̱kdɛ tin ca puɔ̱nydɛ nyɔt nöŋ ji̱ jua̱thni, la liawkiɛn cua̱ jiɛy pua̱nynikiɛn, kä la yiey ti jiäk a bä raar kä kɛ. 13Kä tëë kɛ ji̱ Juudh ti ja̱lkɛ rɛy ciëŋ kä ka̱mkɛ yiey ti jiäk raar kä naath. Cukɛ jɛ ɣɔ̱n ɛn ɣöö bikɛ yiey tin jiäk kɛ ciöt Kua̱r ni Yecu kɛ käm raar jiök i̱, “Ɣän la̱tdä jɛ yɛ kɛ ciöt Yecu in lat Puɔl ɛ bër raar.” 14Cua mɛmɛ la̱t ɛ gaat bo̱o̱thä palä ji̱ Juudh in di̱i̱t mi cɔal i̱ Thi̱-ba da̱ŋ bärɔw. 15Kä cu yiëë in jiääk kɛ loc i̱, “Ɣän ŋa̱cä Yecu, kä ŋa̱cä Puɔl bä. Kä ku yɛn la ŋaani?” 16Kä cu wut in tekɛ yiëë mi jiääk kac kä kɛ, cuɛ kɛn diaal puɔ̱t kä cuɛ kɛ tiam, kä cukɛ rɔ̱ bar dhɔrɛ ni juutdä, kä tekɛ kɛ buɔ̱ɔ̱t. 17Mëë ca mɔmɔ ŋa̱c ɛ nɛy diaal ti te cieŋ kä Ɛ-pɛ-thäth, ji̱ Juudh kɛnɛ ji̱ Gɛ-rith. Kä cu kɛn diaal dual, kä cua ciöt Kua̱r ni Yecu liak. 18Cu nɛy ti ŋuan ti pay ŋa̱th ben, latkɛ lätkiɛn tëë ca la̱t. 19Kä cu tha̱a̱ŋ nɛɛni tin la̱tkɛ nyin ti̱tni buɔknikiɛn dol, kä cukɛ kɛ waŋ nhiam nɛɛni diaal. Kä cua pek ko̱kädiɛn kuɛn, kä cua jek kɛ yio̱w cikä min bo̱r ti bathdɔɔri ti jiɛn dhieec. 20Kä ɛnɔ cu ruac Kua̱r ni Yecu piith, kä cuɛ buɔ̱m. <br />
Rɔal kä Ɛ-pɛ-thäth <br />
21Kɛ kɔr kä mëë ci ŋɔaani ti̱ti̱ thuɔ̱k, cu Puɔl ɛ jek ɛn ɣöö bɛ wä kɛ Ma-tha-do-nia kɛnɛ A-ke-ya kä bɛ cu wä räth kä Jɛ-ru-tha-lɛm. Kä cuɛ wee i̱, “Kɛ kɔr kä mi cä wä ɛn wani, ɣän bä Röm dhil wä nɛn bä.” 22Kä cuɛ lua̱a̱kɛ da̱ŋ rɛw jäkä Ma-tha-do-nia, Ti-mo-thi kɛnɛ Ɛ-rath-täth, gua̱a̱th in jɛn puɔ̱nydɛ cuɛ te kä E-cia kɛ gua̱a̱th mi bäär. <br />
23Kä ɛn ni̱ni tɔ̱tɔ̱ cuɛ tekɛ nyuɔɔn mi di̱i̱t kɛ kui̱ Duɔ̱ɔ̱p Yecu. 24Kɛ ɣöö tekɛ wut kɛl mi cɔal i̱ Di-mi-triäth, mi tääth cikä in bo̱r mi tääth duël palä cikä in bo̱r kɛ kui̱ kuɔth Ar-tɛ-mith kä no̱ŋɛ nɛy tin ta̱a̱th yio̱w ti ŋuan. 25Cuɛ nɛy tɔ̱tɔ̱ dol kɛɛl kɛ nɛy tin lät ce̱tkɛ kɛ, kä cuɛ kɛ jiök i̱, “Wutni, ŋa̱cɛ jɛ ɛn ɣöö jëknɛ ria̱ŋdan kɛ kui̱ la̱t ɛmɛ. 26Kä yɛn bä cia jɛ nɛn kä cia jɛ liŋ ɛn ɣöö ɛn E-cia kɛɛliw a /ci mɔ a Ɛ-pɛ-thäth kärɔa, ci Puɔl ɛmɛ nɛy ti ŋuan com, laarɛ jɛn ɛn ɣöö /ci kuth ti ca la̱t kɛ tet a kuth. 27Kä nɔmɔ ɛ riɛk kä /ci mɔ a ɣöö bi la̱tdan ɛmɛ thil kɛ̈k kärɔa, kä duundɛ ɣöö bi luaak kuɔth Ar-tɛ-mith in di̱i̱t thil luɔt, kä bi luthdɛ min di̱i̱t cu riaw, jɛn kuoth in palkɛ ɛ ji̱ E-cia diaal kɛnɛ wi̱c muɔ̱ɔ̱n kɛɛliw.” <br />
28Mëë cikɛ mɛmɛ liŋ cuɛ lo̱ckiɛn waŋ, kä cukɛ yɔaal i̱, “Ar-tɛ-mith, kuoth ji̱ Ɛ-pɛ-thäth, di̱t ni jɛn!” 29Kä cu wec rɔal kɛɛliw. Kä cu naath riŋ, guäth ŋarä kɛɛl, yɔ̱a̱ckɛ Gay-äth, kɛnɛ A-rith-tar-keth, wutni Ma-tha-do-nia tëë jäl kɛ Puɔl kɛɛl. 30Kä cu Puɔl wä rɛy bunä go̱r, kä /ken ji̱ kɔaar Yecu jɛ nhök wä. 31Kä cu tha̱a̱ŋ kua̱ri ji̱ E-cia tin la mäthnikɛ jɛ jäk kä ruac, thieec kɛn ɛ ɛn ɣöö /cɛ bi wä guäth ŋarä. 32Ɛn wanɛ mɔ lat tha̱a̱ŋ nath kɛl, kä lat kɔ̱kiɛn mi dɔ̱diɛn, kɛ ɣöö ci duɔl rɔal, kä kui̱c ri̱wdiɛn luɔt in duɔl kɛ kɛ. 33Cu tha̱a̱ŋ bunä ruac la̱t A-lek-dhan-der in ci ji̱ Juudh ɛ thuɔ̱c nhiam. Kä cu A-lek-dhan-der tetdɛ kap nhial kɛ ɣöö bi naath biɛt, go̱rɛ ɣöö bɛ ruac ga̱ŋ la̱t naath. 34Kä mëë cikɛ jɛ ŋa̱c ɛn ɣöö ɛ raan Juudh, cu kɛn diaal rɔal kɛ jɔw kɛl kɛ thaakni rɛw wäkɛ i̱, “Ar-tɛ-mith, kuoth ji̱ Ɛ-pɛ-thäth, di̱t ni jɛn!” 35Kä duundɛ ɣöö mëë ci bulkamiin wec naath jakä bit, cuɛ wee i̱, “Wutni Ɛ-pɛ-thäth, ɛŋa mi kui̱c jɛ ɛn ɣöö wec Ɛ-pɛ-thäth ɛ yuup luaak kuɔth Ar-tɛ-mith in di̱i̱t, kɛnɛ päm in kui̱th kui̱th mëë pɛn ni nhial? 36Kä kɛ ɣöö /ca ŋɔaani ti̱ti̱ dee gak, gɔaa ni ɣöö bia biɛt kä thilɛ mi bia la̱t kɛ pɛ̈th. 37Kä cia wutni ti̱ti̱ nööŋ wanɛ mɛ tin /ka̱n luaak kuoth mac, kä /kenkɛ ruac a jiäk kɛ kuothdan mi ciek. 38Kɛ kui̱ ɛmɔ mi te Di-mi-triäth kɛnɛ ji̱ la̱t kɛ̈ɛ̈l kɛ jɛ kɛ go̱o̱ny kɛ raan, gua̱th luɔ̱ɔ̱kni a thi̱n, kä kua̱r luɔ̱ɔ̱kni a thi̱n. Akɛ naŋkɛ go̱o̱nynikiɛn ɛn wani. 39Kä mi tëë kɛ mi dɔ̱diɛn mi görɛ, ba jɛ wä lat guäth duɔ̱ɔ̱li ji̱ wec. 40Kɛ ɣöö kɔn akɛ riɛk kɛ ɣöö ba kɔn bɛl kɛ rɔalan ɛn wa̱lɛ mɛ, min thilɛ luɔt mi dënɛ lat ɛn ɣöö ɛ cuɔ̱ɔ̱ŋ kɛ kui̱ rɔlä ɛmɛ.” 41Mëë cɛ mɛmɛ lat, cuɛ duɔl jakä däk piny. <br />
<h3><a href="act chapter.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
