<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<p>21 <br />
  Wä Puɔl kä Jɛ-ru-tha-lɛm <br />
  1Mëë cakɔ jiɛɛn kä kɛ wäda kɛ riey, cuakɔ ben a cuɔ̱ŋkɔ jɛ kä Koth, kä mëë ruɔ̱ndɛ cuakɔ ben kä Ro-dɛth, kä ɛn wi̱ni cuakɔ ben kä Pa-ta-ra. 2Kä mëë cakɔ riey mi wee kui̱c kä Po-ni-cia jek, cuakɔ wä thi̱n, cuakɔ ben kɛ jɛ. 3Kä mëë cakɔ Ki-ti-yim nɛn a thia̱k, kä guɛckɔ jɛ caam, cuakɔ räth kä Thi-ri-ya kɛ riey. Kä cuakɔ kac piny kä Dhor, kɛ ɣöö ɛ jɛn gua̱a̱th in ba kuak ria̱a̱y ka̱m raar thi̱n. 4Kä mëë cakɔ ji̱ kɔaar Yecu jek, cuakɔ ni̱n bärɔw ni̱n kɛɛl kɛ kɛ. Kɛ Yiëë cukɛ Puɔl jiök ɛn ɣöö /cɛ bi wä kä Jɛ-ru-tha-lɛm. 5Mëë ci ni̱nkɔ thuuk ɛn wi̱ni, cuakɔ jiɛɛn, cuakɔ wä jäla. Kä cu kɛn diaal, kɛɛl kɛ mänkiɛn kɛnɛ gaatkiɛn kɔ nam, amäni ba̱la kɛ wec. Kä ɛn wani cuakɔ rɔ̱ ka̱m mua̱a̱l thok yiëër, kä cuakɔ pal, 6kä cuakɔ rɔ̱ lät kä malɛ. Kä ɛnɔ cuakɔ wä rɛy ria̱a̱y, kä cukɛ loc wi̱c. <br />
  7Mëë ŋuɔtkɔ kɛ wä ja̱la cuakɔ jiɛn kä Dhor, cuakɔ cop kä Tɔ-lo-me-ith, kä cuakɔ ji̱ ŋäthä ner, kä cuakɔ ni̱en kɛl ni̱n kɛɛl kɛ kɛ. 8Mëë ruɔ̱ndɛ cuakɔ jiɛɛn, kä cuakɔ ben kä Thɛ-tha-ria, kä cuakɔ coth dhɔr Pi-lip, min la dääk ruaacni Kuɔth, kä ram kɛl kä nɛy da̱ŋ bärɔw tëë ca kuanykä kɛ ɣöö ba naath luäk kä Jɛ-ru-tha-lɛm, kä cuakɔ cieŋ kɛ jɛ kɛɛl. 9Kä jɛn tëëkɛ guaar nyieet da̱ŋ ŋuan ti latkɛ ruac Kuɔth. 10Mëë ta̱kɔ ɛn wi̱ni kɛ ni̱n ti tɔt, cu gök mi cɔal i̱ A-ga-buth ben kä Ju-dia. 11Kä cuɛ ben kä kɔ, cuɛ la̱a̱k Puɔl ka̱n, kä cuɛ ciökɛ kɛnɛ tetkɛ yiɛn kɛ jɛ, kä cuɛ wee i̱, “Ɛ Yiëë in Gɔaa in Rɛl Rɔ i̱, ‘Bi ji̱ Juudh tin te kä Jɛ-ru-tha-lɛm gua̱n lääkä ɛmɛ yian inɛ, kä ba jɛ ka̱m Juri!’ ” 12Mëë cakɔ mɛmɛ liŋ, cu kɔn kɛ nɛy tin te wi̱ni Puɔl pal kɛ ɣöö /cɛ bi wä kä Jɛ-ru-tha-lɛm. 13Kä cu Puɔl ɛ loc i̱, “Ɛŋu ɛnɔ la̱tdɛ mɔ, wiee yɛn kä jiathɛ lɔcdä? Kɛ ɣöö cä rɔ rialikä, /ci mɔ a ɣöö ba ɣä yiɛn kärɔa, amäni ɣöö bä li̱w kä Jɛ-ru-tha-lɛm kɛ kui̱ cio̱tdä Kua̱r ni Yecu.” 14Kä mëë /kenɛ luekda liŋ, cakɔ jɛ päl, kä cuakɔ wee i̱, “A min go̱o̱r Kuoth ba la̱t.” <br />
  15Kɛ kɔr ni̱ni ti̱ti̱ cuakɔ rɔ̱ rialikä kä cuakɔ wä kä Jɛ-ru-tha-lɛm. 16Kä cu tha̱a̱ŋ ji̱ kɔaar Yecu kä Thɛ-tha-ria wä kɛ kɔ kɛɛl, nööŋkɛ kɔ dhɔr Na-thon raan Ki-ti-yim, mi la raan kɔaar Yecu kɛ ni̱n tëë nhiam, ɛ jɛn ram in bakɔ cieŋ kɛ jɛ kɛɛl. <br />
  Gui̱l Puɔl kɛ Je-mɛth <br />
  17Kä mëë cakɔ cop kä Jɛ-ru-tha-lɛm cu dämaari rɛy Kritho kɔ lor kɛ tɛ̈th lɔaac. 18Kä mëë ruɔ̱ndɛ cu Puɔl Je-mɛth wä gui̱l kɛ kɔ kɛɛl, kä te di̱t diaal thi̱n. 19Mëë cɛ kɛ thuk kɛ ner, cuɛ kɛ la̱t tëë ci Kuoth kɛ la̱t rɛy Juri kɛ la̱tdɛ kɛ̈l kɛ̈ɛ̈li rɛy la̱tdɛ. 20Kä mëë cikɛ jɛ liŋ, cukɛ Kuoth liak. Kä cukɛ Puɔl jiök i̱, “Nɛnɛ, dämaar, te nɛy ti bathdɔɔri da̱ŋ di ti ji̱ ŋäthä rɛy ji̱ Juudh, kä luɔ̱thkɛ ŋut Muthɛ. 21Kä cakɛ la̱t ruac kɛ kui̱du ɛn ɣöö ŋi̱i̱ci ji̱ Juudh diaal tin te rɛy Juri kɛ ɣöö bikɛ ŋut Muthɛ päl, kä jio̱ki kɛ ɛn ɣöö /ca gaatkiɛn bi cuɛl, kä /ca ta̱a̱ ciɛɛŋädiɛn bi la̱t. 22Kä ba ŋu kulɛ la̱t? Kɛn bikɛ jɛ liŋ ɛn ɣöö ci ben. 23Kɛ kui̱ ɛmɔ lätni min bakɔ la̱t ji̱. Ta̱kɔ kɛ wutni da̱ŋ ŋuan ti yackɛ rɔ̱. 24Mätni rɔɔdu wutni ti̱ti̱, bi rɔ wä lɛy kɛ kɛ kɛɛl, kä tho̱pni min ba mut ni wuɔ̱thkiɛn. Kä ɛnɔ bi nɛy diaal ɛ cu ŋa̱c ɛn ɣöö thilɛ thuɔ̱k rɛy kä tin ca la̱t kɛ kɛ kui̱du, kä duundɛ ɣöö ji̱n puɔ̱nydu cieŋi kɛ ciaŋ ŋuɔ̱tni. 25Kä duundɛ ɣöö kɛ kui̱ Juri tin ci ŋa̱th, cakɔ warɛgak ja̱k kɛ ŋukda ɛn ɣöö ba rɔ̱ gok kä ŋɔaani tin ca thöp kuth jiɛn, kɛ riɛm, kɛnɛ tin ca dɛc, kɛnɛ ciaŋ riäärä.” 26Kä cu Puɔl wutni naŋ, kä mëë ruɔ̱ndɛ cuɛ rɔ wä lɛy kɛ kɛ kɛɛl, kä cuɛ wä rɛy luaak Kuɔth kɛɛl kɛ kɛ, wëë cäŋ in bi thuɔ̱k kɛ ni̱n leyädiɛn lar min ba tho̱p ni muc kɛ kui̱ raamɔ kä kɛ. <br />
  Ka̱p Puɔl rɛy luaak Kuɔth <br />
  27Mëë ci ni̱n da̱ŋ bärɔw thia̱k kɛ thuɔ̱k, cu ji̱ Juudh ti bëë kä E-cia, ti ca Puɔl kɔŋ nɛn luaak Kuɔth cukɛ buɔ̱n jiac nhial kɛɛliw, kä cukɛ jɛ käp, 28rɔalkɛ i̱, “Wutni I-thɛ-rɛl, lua̱kɛ kɔ! Ɛn wut ɛmɛ ɛ jɛn ɛn ni̱n ŋi̱i̱c naath diaal gua̱thni diaal a gua̱c kɛ ji̱ Juudh kɛnɛ ŋuɔ̱t, kɛ gua̱a̱th ɛmɛ. Kä min di̱t ni jɛn bä cɛ ji̱ Gɛ-rith nööŋ rɛy luaak Kuɔth, a cɛ gua̱a̱th ɛ rɛl rɔ mɛ ya̱r.” 29Kɛ ɣöö cikɛ Ti-ro-ath raan Ɛ-pɛ-thäth kɔŋ nɛn kɛɛl kɛ Puɔl rɛy wec, cikɛ cu ŋa̱c ni ɣöö cɛ jɛ nööŋ rɛy luaak Kuɔth. 30Kä cu wec kɛɛliw rɔ jiɛc, kä cu naath riŋ kɛɛl. Kä cukɛ Puɔl käp, kä cukɛ jɛ yɔ̱a̱c raar rɛy luaak Kuɔth, kä ni ɛn guäth ɛmɔ cua thiekni luaak Kuɔth lek kä thi̱n. 31Kä mëë görkɛ ɣöö na̱kɛ jɛ, cu ruac wä kä kuäär lathkëëri in di̱i̱t ɛn ɣöö Jɛ-ru-tha-lɛm kɛɛliw nyuɔɔnɛ. 32Kä ni ɛn guäth ɛmɔ cuɛ lathkëëri kɛnɛ kua̱rkiɛn ka̱n, kä cukɛ riŋ kä kɛ. Kä mëë ci naath kuäär lathkëëri kɛnɛ lathkëëri nɛn, cukɛ duäc Puɔl päl. 33Kä cu kuäär lathkëëri ben, kä cuɛ jɛ yiɛn, kä cuɛ jɛ lar ɛn ɣöö ba jɛ rɛk kɛ kuatni ciikni da̱ŋ rɛw. Kä cuɛ thiec, i̱ ɛ jɛn ŋa, kä ɛŋu mi cɛ la̱t. 34Kä cu tha̱a̱ŋ bunä kɛl lat, kä cu tin kɔ̱kiɛn mi dɔ̱ŋ lat. Kä cuɛ thil thuɔ̱k mi jekɛ kɛ ɣöö rɔal nath, kä cuɛ jɛ lar ɛn ɣöö ba jɛ nööŋ dhɔr lathkëëri. 35Mëë ci Puɔl ben guäth ko̱o̱tni, cu gak nath di̱t ɛlɔ̱ŋ, kä cua kap ni jɛ ɛ lathkëëri. 36Kä cu buɔ̱n in ci jɛ guɔ̱ɔ̱r rɔal wäkɛ i̱, “Na̱kɛ jɛ!” <br />
  Ga̱ŋ Puɔl kɛ rɔ <br />
37Mëë ci Puɔl thia̱k kɛ ɣöö ba jɛ naŋ dhɔr lathkëëri, cuɛ kuäär lathkëëri jiök i̱, “Dëë ji̱ la̱r duɔ̱ɔ̱r?” Kä cuɛ jɛ loc i̱, “Ji̱n ŋäci thok Gɛ-rith? 38/Ciɛ ji̱n raan I-jëp ëë pay naath jakä kac raar, kä cuɛ na̱a̱k nath ti bathdɔɔri da̱ŋ ŋuan böth där dɔaar?” 39Kä cu Puɔl ɛ loc i̱, “Ɛ ɣän raan Juudh kä Tar-thäth ro̱o̱l Thi-li-cia, ɛ ɣän diel wec mi di̱i̱t, ɣän la̱ŋä ni ji̱, jak ni ɣä kä ruac kɛ naath.” 40Kä mëë cɛ jɛ nhök ruac, cu Puɔl cuɔ̱ŋ wi̱i̱ ko̱o̱tdä kä cuɛ naath thany kɛ tetdɛ kɛ tetkɛ kɛ ɣöö bikɛ biɛt. Kä mëë ci naath biɛt ɛ til, cuɛ ruac kɛ kɛ kɛ thok Ɣi-bɛ-ru, wëë i̱, </p>
<h3><a href="act chapter.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<p><br />
</p>
</body>
</html>
