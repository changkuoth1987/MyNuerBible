<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
20 <br />
Ruac Dho-par <br />
1Kä cu Dho-par raan Naamaa wee i̱, <br />
2“Ci ca̱rä, ɣä kok kɛ ɣöö bä <br />
ruac ɛmɛ loc, <br />
cɛ ɣä pën ɣöö dëë rɔ <br />
pa̱l piny. <br />
3Min ci lat ɛ kuëth, <br />
kuɛ la ɣöö cä luɔcdɛ jek <br />
kɛ ca̱r lɔacdä. <br />
4Kä ji̱n kui̱ci jɛ ni wal, <br />
ni mëë kua raan la̱th <br />
wi̱i̱ muɔ̱ɔ̱n, <br />
5ɛn ɣöö tɛ̈th lɔaac raam mi thil <br />
Kuoth i̱ kuiyɛ? <br />
6A cäŋ ci liakdɛ cop ni nhial, <br />
kä ci ca̱rɛ cop ni pua̱a̱ri, <br />
7bɛ duɔ̱p amäni cäŋ kɛl <br />
ce̱tnikɛ tup, <br />
a bi nɛy tin ca jɛ nɛn wee i̱, <br />
‘Kä jɛn a ni?’ <br />
8Kä jɛn bɛ bath ce̱tnikɛ la̱k, <br />
a thilɛ mi ba jek kä jɛ, <br />
bɛ riaw ce̱tnikɛ nyuuth wa̱r. <br />
9Kä ram mi ci jɛ nɛn /cɛ jɛ <br />
bi nyɔk kɛ nën, <br />
kä bɛ bath guäth ëë <br />
la tëë thi̱n. <br />
10Bi gaatkɛ gɔɔy go̱r kä <br />
nɛy tin can, <br />
kä bɛ ria̱ŋdɛ thöp ɛ jɛn. <br />
11Kä cɔ̱wkɛ tekɛ kɛ buɔ̱m mi di̱i̱t, <br />
duundɛ ɣöö bakɛ kony rɛy <br />
tuɔ̱ɔ̱r kɛ jɛ kɛɛl. <br />
12“Kä mi jiääk gɔalɛ̈ kä jɛ, <br />
a tɔ̱ɔ̱wɛ jɛ ni thokdɛ, <br />
13kä /cɛ jɛ nho̱k jiɛɛn thokdɛ <br />
cɛ pa̱l ni jɛ thi̱n, <br />
14ŋotdɛ bi mi̱ethdɛ jiääk jicdɛ <br />
a bɛ ce̱tnikɛ lueŋ thɔa̱a̱l <br />
kä jɛ. <br />
15Kä jɛn bɛ ria̱ŋ in tekɛ <br />
jɛ ŋök raar, <br />
bi Kuoth jɛ jak kä ŋɔkɛ jɛ. <br />
16Kä jɛn bɛ luɛth ni lueŋ thɔa̱a̱l, <br />
bɛ li̱w nikɛ ka̱c thɔa̱a̱l. <br />
17Jɛn /cɛ yiër liɛth bi nɛn, <br />
yiër tin lo̱ny kɛ liɛth tuar. <br />
18Kä bɛ tin cɛ la̱t luɔ̱c jɔk a <br />
/kenɛ kɛ cam, <br />
kä /cɛ cuɔm kä tin <br />
cɛ kɔak bi jek. <br />
19Kɛ ɣöö cɛ can yɔŋ kä cɛ <br />
kɛ päl baaŋ, <br />
kä cɛ duël nɛɛni kɔ̱kiɛn mac. <br />
20“Kɛ ɣöö da̱rɛ thilɛ jɛ pek, <br />
kä /ci ria̱ŋdɛ jɛ dëë met luäk. <br />
21Kä mi mi̱thɛ thilɛ mi la doth, <br />
kɛ kui̱c ɛmɔ ci gɔɔydɛ thuɔ̱k. <br />
22Kä ni rɛy riäŋädɛ bi riɛk <br />
jɛ pen ikä, <br />
rik diaal bikɛ ben kä jɛ. <br />
23Kä gua̱a̱th in thiääŋɛ jicdɛ, <br />
bi Kuoth gakdɛ jäk kä jɛ, <br />
bɛ cua̱ mi̱eth mi ro̱ŋ kä jɛ. <br />
24Kä mi wëë rɔ wä bar <br />
kä gua̱n muɔ̱t, <br />
ba jɛ bär ɛ gua̱n bäärä <br />
cikä min yian. <br />
25Ɛn bäär cɛ wuth ni puɔ̱nydɛ, <br />
ci mut wä wuth ni cuenydɛ, <br />
kä bi dual mi di̱i̱t <br />
ben lɔɔcdɛ. <br />
26Kä muuth mi col liipɛ jɛ, <br />
kä bi mac mi bëë ni nhial <br />
jɛ pɛt. <br />
Kä tin ŋot kɛ tëk dhɔrɛ <br />
bikɛ pɛ̈t bä. <br />
27Kä bi pua̱a̱r dueerkɛ lat raar, <br />
kä bi piny kɛ jak kä thuɔ̱ɔ̱k. <br />
28Kä bi nyɔc nyin dhɔaarɛ lɔk, <br />
bi löny kɛ naŋ <br />
kɛ cäŋ gaak Kuɔth. <br />
29Nɛmɛ ɛ jɛn da̱k nɛɛni <br />
ti ji̱ dueeri, <br />
ɛ jɛn mi ci Kuoth ɛ lar <br />
kɛ kui̱diɛn.” <br />
<h3><a href="job chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
