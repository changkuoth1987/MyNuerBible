<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
18 <br />
Puɔl kä Ko-rinth <br />
1Kɛ kɔr kä mɛmɛ cu Puɔl A-thɛn ba̱ny piny, kä cuɛ wä kä Ko-rinth. 2Ɛn wi̱ni cuɛ raan ji̱ Juudh mi cɔal i̱ A-kui-lä jek, mi raan rööl Pɔn-täth mi bëë kä I-ta-li kɛnɛ ciekdɛ mi cɔal i̱ Pɛ-ri-thil-ä, kɛ ɣöö ci Ki-lɔ-diäth ɛ lat ɛn ɣöö bi ji̱ Juudh diaal jiɛɛn kä Röm. Kä cu Puɔl kɛ wä gui̱l, 3kä kɛ ɣöö la̱tdiɛn ɛ jɛn kɛlɔ cuɛ cieŋ kɛ kɛ kɛɛl, kä cukɛ lät, kɛ ɣöö la̱tdiɛn ɛ köc kɛmɛni. 4Kä la Puɔl ŋaknɔm a ŋak guäth palä ji̱ Juudh kɛ cäŋ lɔ̱ŋni diaal, go̱o̱rɛ ɣöö bɛ ji̱ Juudh kɛnɛ ji̱ Gɛ-rith ri̱t. <br />
5Mëë ci Thay-läth kɛnɛ Ti-mo-thi cop benädiɛn kä Ma-tha-do-nia, cua Puɔl la̱t ni lat ruac Kuɔth, lätdɛ jɛ ji̱ Juudh, ɛn ɣöö Mɛ-thia ɛ jɛn Yecu. 6Kä mëë ci naath ɛ lo̱k, kä kuëthkɛ jɛ, cuɛ tur bieynikɛ tɛŋ, kä cuɛ kɛ jiök i̱, “A riɛmdun te wi̱i̱dun! Thilɛ ɣä ŋu thi̱n. Ni ɛn täämɛ a wä nhiam, bä wä kä Jur.” 7Cuɛ jiɛɛn ɛn wi̱ni, kä cuɛ wä dueel wutdä mi cɔal i̱ Ti-cäth Jäth-täth mi la pääl Kuɔth. Kä te duelɛ gekä guäth palä ji̱ Juudh. 8Cu Ki-rith-päth, mi la kuäär gua̱th palä, Kuäär ni Yecu ŋäth kɛɛl kɛ ji̱ dhɔaar diaal. Kä mëë ca Puɔl liŋ ɛ ji̱ Ko-rinth ti ŋuan, cukɛ ŋa̱th kä cua kɛ lak. 9Kɛ wäär kɛl cu Kuäär ni Yecu ruac kɛ Puɔl kɛ nyuuth wëë i̱, “/Cu dual, duundɛ ɣöö ruacni kä /cu bit, 10kɛ ɣöö ta̱a̱ kɛɛl kɛ ji̱. Thilɛ ram mi bi ji̱ moc riɛk, kɛ ɣöö ta̱a̱ kɛ nɛy ti ŋuan ɛn wi̱c ɛmɛ.” 11Kä cuɛ cieŋ ɛn wi̱ni kɛ ruɔ̱n kɛl wi̱cdɛ päth bäkɛl, ŋi̱i̱cɛ kɛ kɛ ruaacni Kuɔth. <br />
12Mëë ci Gɛ̈-lio a kuäär kä A-ke-ya, cu ji̱ Juudh rɔ̱ mat kɛ mak Puɔl, kä cukɛ jɛ nööŋ guäth luɔ̱k. 13Kä cukɛ wee i̱, “Wut ɛmɛ comɛ naath ɛn ɣöö ba Kuoth pal kɛ duɔ̱ɔ̱p mi gua̱c kɛ ŋut.” 14Kä min ɛ Puɔl i̱ lɛpɛ thokdɛ, cu Gɛ̈-lio ji̱ Juudh jiök i̱, “Mi ɛ la̱t kä mi jiääk kiɛ duer mi di̱i̱t, dëë tekɛ cuɔ̱ɔ̱ŋ mi liɛŋä go̱o̱nydun, lö ji̱ Juudh. 15Kä min kuɛ la thiec kɛ kui̱ ruaacni kɛnɛ ciööt kɛ ŋuɔ̱tkun, guɛcɛ jɛ yɛn kä rɔ̱. Ɣän /cä jɛ go̱o̱r ɛn ɣöö bi ɣän a luuk kä ti̱ti̱.” 16Kä cuɛ kɛ tuk guäth luɔ̱k. 17Kä cu kɛn diaal Thɔ-thɛ-niith bo̱o̱th gua̱th palä ji̱ Juudh käp, kä cukɛ jɛ duäc nhiam luɔ̱k. Kä duundɛ ɣöö /ken Gɛ̈-lio rɔ jut kɛ mɔmɔ. <br />
Loc Puɔl kä Ɛ̈n-ti-ɔk <br />
18Kɛ kɔr kä mëë ci Puɔl jääny kä Ko-rinth kɛ ni̱n ti ŋuan, cuɛ dämani rɛy Kritho la̱t malɛ, kä cuɛ wä kä Thi-ri-ya kɛ riey kɛɛl kɛ Pɛ-ri-thil-ä kɛnɛ A-kui-lä. Kä Thɛn-ka-ria cuɛ mi̱em wecdɛ tëm, kɛ kui̱ kä ɣöö cɛ rɔ yac. 19Kä mëë cikɛ cop kä Ɛ-pɛ-thäth, cuɛ kɛ ba̱ny ɛn wi̱ni. Kä jɛn puɔ̱nydɛ cuɛ wä guäth palä ji̱ Juudh kɛ nhiam, kä cuɛ wä ruac kɛ ji̱ Juudh. 20Kä mëë cikɛ jɛ thiec i̱ bɛ cieŋ kɛɛl kɛ kɛ, kɛ gua̱a̱th mi bäär /kenɛ jɛ nhɔk. 21Kä duundɛ ɣöö mëë jiɛyɛ kä kɛ, cuɛ wee i̱, “Mi nhɔk Kuoth ɛ, bä luny kä yɛ.” Kä cuɛ jiɛɛn kä Ɛ-pɛ-thäth kɛ riey. <br />
22Mëë cɛ käny piny kä Thɛ-tha-ria cuɛ wä kä Jɛ-ru-tha-lɛm cuɛ duel Kuɔth wä ner, kä cuɛ wä kä Ɛ̈n-ti-ɔk. 23Mëë cɛ ni̱n ni̱n thi̱n, cuɛ jiɛɛn wëë ro̱l Gä-lëë-cia kɛnɛ Pɛ-ri-jia kɛɛliw jäl, bumɛ ji̱ kɔaar Yecu diaal. <br />
La̱t A-pɔ-löth kɛ ruac Kuɔth kä Ɛ-pɛ-thäth kɛnɛ Ko-rinth <br />
24Täämɛ cu raan Juudh mi cɔal i̱ A-pɔ-löth mi la raan rööl A-lek-dhan-dri-ya ben kä Ɛ-pɛ-thäth. Ɛ wut mi ŋäc ruac kä ŋäc ruaacni Kuɔth ɛlɔ̱ŋ. 25Jɛn ca jɛ kɔŋ ŋi̱eec kɛ Duɔ̱ɔ̱p Kua̱r ni Yecu. Kä cuɛ ruac kɛ tɛ̈th lɔaac kä cuɛ naath ŋi̱eec kɛ thuɔ̱k kɛ kui̱ ŋɔaani tin lotni Yecu, a cäŋ ni mëë ŋäcɛ ni la̱k Jɔ̱ɔ̱n kärɔa. 26Cu A-pɔ-löth ɛ tok kɛ ruac kɛ buɔ̱m lɔaac guäth palä ji̱ Juudh. Kä mëë ci Pɛ-ri-thil-ä kɛnɛ A-kui-lä jɛ liŋ, cukɛ jɛ naŋ gekä, kä cua jɛ luäk kɛ ɣöö bɛ Duɔ̱ɔ̱p Kuɔth in thuɔ̱k ŋa̱c agɔaa. 27Kä min ci A-pɔ-löth jɛ lar ɛn ɣöö bɛ wä kui̱ci kä A-ke-ya cu ji̱ ŋäthä jɛ com, kä cukɛ ji̱ kɔaar Yecu gɔ̱a̱r warɛgak kɛ ɣöö bikɛ jɛ nyuɔ̱ɔ̱r. Kä mëë cɛ cop, cua luäk mi di̱i̱t ɛlɔ̱ŋ kä nɛy tëë ci ŋäth kɛ puɔ̱th Kuɔth, 28kɛ ɣöö cɛ ji̱ Juudh tiam kɛ ruac mi bum nhiam nath, lätdɛ jɛ kɛ kä ruaacni Kuɔth ɛn ɣöö Mɛ-thia ɛ jɛn Yecu. <br />
<h3><a href="act chapter.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
<br />
</body>
</html>
