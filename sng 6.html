<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
6 <br />
Mäthni <br />
1Ciek in gɔaa ni jɛn kä män, <br />
luumdu cɛ wä nikä? <br />
Ɛ duɔ̱ɔ̱p in mi̱th ci luumdu wä kɛ jɛ mɔ, <br />
kɛ ɣöö dënɛ jɛ wä go̱r kɛɛl? <br />
Ciek <br />
2Luumdä cɛ wä rɛy kakä walkɛ <br />
guäth in do̱ny jiɛn <br />
tin ŋuäny thi̱n, <br />
cɛ detkɛ wä la̱a̱k rɛy kakä, <br />
kä bɛ tual wä ma̱a̱t. <br />
3Ɛ ɣän duŋ luumädä, kä ɛ duŋdä, <br />
lääkɛ detkɛ rɛy tuaali. <br />
Gɔɔy ciëk mi thil mi päär kɛ jɛ <br />
Wut <br />
4Gɔaa i̱ ɛlɔ̱ŋ luumdä ce̱tkɛ <br />
wec Ti̱r-dha, <br />
nhɔakä ji̱ ce̱tkɛ Jɛ-ru-tha-lɛm, <br />
ce̱tdɛ nikɛ rɛm mi lät maacin. <br />
5Ri̱t wäŋku kä ɣä, <br />
pen kɛn ɣä ciaŋ! <br />
La mi̱emku rɔ̱ a niaŋ ce̱tkɛ <br />
det ti ri̱i̱ŋ piny wi̱i̱ pa̱a̱m <br />
Gil-yad. <br />
6Kä lɛcku buɔykɛ ce̱tnikɛ <br />
det ti ca lak, <br />
lɛc ti tak ti thilɛ mi <br />
ci ben raar thi̱n. <br />
7Kä gi̱eeku läŋkɛ ce̱tnikɛ <br />
dɔw nöör, <br />
piny miirä nhiam kaandu. <br />
8A kuäär tekɛ män kua̱r ti <br />
jiɛn bäkɛl, <br />
kɛ luɔɔm ti jiɛn bädäk, <br />
kɛ nyier ti ŋuan ti ca <br />
luäŋ kɛ kuën. <br />
9Duundɛ ɣöö luumdä min gɔaa <br />
rɛlɛ rɔ, <br />
ɛ jɛn nyam ɔ kɛlɔ kä man, <br />
kä nhɔk man ni jɛ ɛlɔ̱ŋ. <br />
Mɔ ca jɛ nɛn ɛ nyier ɔ, <br />
la cɔalkɛ jɛ i̱ mi ca poth. <br />
Kä la män kua̱r kɛ luɔɔm <br />
jɛ a liak. <br />
10Kä ɛŋa mi gɔaa ce̱tkɛ bak ɣɔaa, <br />
mi gɔaa ce̱tkɛ pay, <br />
kä buɔyɛ ce̱tkɛ cäŋ, <br />
kä riawɛ ce̱tdɛ nikɛ rɛm <br />
mi lät maacin. <br />
11Kä cua̱ wä rɛy kakä wal, <br />
kɛ ɣöö bä gaakni jiɛn <br />
wä guic rɛy lo̱o̱lä, <br />
kɛnɛ mi ci wal ruët, <br />
kɛnɛ mi ci börɛ̈ɛ̈li <br />
tekɛ gaakni. <br />
12A kuecä, cua̱ rɔ jek <br />
göörä luumdä ce̱tkɛ geer <br />
thurbiɛɛl mi wä ko̱o̱r. <br />
Mäthni <br />
13Lunyni jɔk lö Nya-cɔ-lam, <br />
lunyni jɔk bakɔ ji̱ ben guic. <br />
Ciek <br />
Ɛŋu bia ɣä guic ɔ, <br />
ce̱t guic yɛn ni nɛy <br />
ti duth? <br />
<br />
<h3><a href="sng chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
