<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
34 <br />
Lia̱a̱ Muthɛ <br />
1Cu Muthɛ jiɛɛn paan Mo-ab wee wi̱i̱ Pa̱a̱m Nɛbo, ni biikä Pa̱a̱m Pi̱dh-ga, min lot ni Jɛ-ri-ko. Kä cu Kuoth Nhial ɛ nyuɔ̱th muɔ̱n diaal, nikä Gil-yad a räth ni kä Daan, 2Nap-ta-li kɛɛliw ni këth Ɛ-pa-rim kɛnɛ Ma-na-thɛ, mun Juda kɛɛliw bapɛ jɛ ni kui̱ konyä ca̱ŋ Bar in Bo̱r in te kam wi̱i̱ni. 3A lɛnɛ ka̱n ni kä Nɛ-gɛb a wä kueer min mɔ lööl Jɛ-ri-ko wec thɔa̱a̱ri, a räth ni kä Dho-ar. 4Kä cu Kuoth Nhial Muthɛ jiök i̱, “Nɛmɛ ɛ jɛn mun ëë cä ya̱c A-bɛ-ram kɛnɛ Ay-dhɛk, kɛ Je-kɔb, ‘Bä ka̱m karku.’ Bä ji̱ jak kä nɛ̈ɛ̈ni jɛ kɛ waŋdu, duundɛ ɣöö ci bi cop thi̱n.” 5Ɛ jɛn cu Muthɛ kuany Kuɔth Nhial cu li̱w ɛn wi̱i̱ni muun Mo-ab, nikɛ ruac Kuɔth Nhial, 6kä cu Kuoth Nhial jɛ kony rɛy lo̱o̱lä muun Mo-ab lotdä Beth-pɛ-yor. Kä thilɛ ram mi ŋäc gua̱a̱th in ca kony thi̱n mäni walɛ. 7Kä cu Muthɛ li̱w a tëë kɛ run ti kuɔr wi̱cdɛ jiɛɛn da̱ŋ rɛw /kenɛ cɔr kä ŋuɔ̱t buɔ̱mdɛ ni thi̱n. 8Cu ji̱ I-thɛ-rɛl diaal Muthɛ par rɛy paan Mo-ab kɛ ni̱n ti jiɛɛn diɔ̱k. Kä mëë ci ni̱n pärä Muthɛ thuɔ̱k. <br />
9Cu Jɔ-cua gat Nun thia̱a̱ŋ kɛ yiëë ŋäcä kɛ ɣöö, ci Muthɛ jɛ poth. Cua jɛ luɔ̱th ɛ ji̱ I-thɛ-rɛl diaal, kä cukɛ jɛ la̱t ce̱tnikɛ mëë ci Kuoth Nhial ɛ la̱t Muthɛ. <br />
10Kä cuɛ thil gök mi cu rɔ jiɛc rɛy ji̱ I-thɛ-rɛl mi ce̱tkɛ Muthɛ, min ŋäc Kuoth Nhial ni puɔ̱nydɛ. 11Kä cuɛ thil ram mi cäät kɛ jɛ kɛ nyuuthni diaal kɛnɛ tin ga̱ykɛ naath tëë ci Kuoth Nhial kɛ jäk ni jɛ i̱ bɛ wä la̱t muun I-jëp, ti bɛ lät kä Pɛro kɛnɛ la̱a̱tkɛ kɛ wecdɛ kɛɛliw. 12Kä cuɛ thil ram mi cäät kɛ jɛ kɛ bum diaal kɛnɛ bɛ̈c bɛ̈ɛ̈c tëë cɛ la̱t waaŋ ji̱ I-thɛ-rɛl diaal. <br />
<h3><a href="deu chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
</body>
</html>
