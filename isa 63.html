<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
63 <br />
Juc Kuɔth Nhial kɛ döör <br />
1Ɛŋu ɛ nëë bëë kä Ɛ-dɔm, <br />
mëë bëë kɛ bi̱i̱dɛ mi do̱l <br />
kä Bɔ-dhɛ-ra, <br />
ram mëë bä ɛ ci rɔ pik <br />
kɛ bi̱i̱ in gɔaa, <br />
mëë bä kɛ buɔ̱m mi di̱i̱t? <br />
“Ɛ ɣän Kuoth Nhial bä cuŋ <br />
ben lat ɔ, <br />
kɛ buɔ̱m känä mi di̱i̱t.” <br />
2Ɛŋu ci bieyniku tiɛth ɛ cuät <br />
ce̱tkɛ ram kɛl kä nhiëëc <br />
kɔaŋ ɔ? <br />
3“Lät ni ɣän guäth nhiäcä <br />
kɔaŋ ɣän kärɔa, <br />
thilɛ ram mi ci ɣä <br />
luäk kä naath, <br />
cäkɛ cu dɔany kɛ rɛy gaakdä, <br />
cua̱kɛ cu dup kɛ ŋɛ̈ɛ̈nydä, <br />
ci riɛmdiɛn rɔ cu kiɛth <br />
rɛy bieynikä, <br />
cɛ cu wä rɛy bieynikä diaal. <br />
4Kɛ ɣöö te ca̱ŋ cuɔ̱t lɔɔcdä, <br />
kä ci ruɔ̱n in bä <br />
luɛl ni naath ben. <br />
5Cä guic kä thilɛ ram mi <br />
cua̱ nɛn mi dëë luäk, <br />
cä thiec kä thilɛ ram <br />
mi cu ɣä luäk, <br />
cua̱ naath joc kɛ buɔ̱mdä, <br />
cu ŋɛ̈ɛ̈nydä ɣä luäk. <br />
6Cua̱ döör dɔany kɛ ŋɛ̈ɛ̈nydä, <br />
cua̱kɛ tɔ̱ŋ kɛ gakdä, <br />
kä cua̱ riɛmdiɛn wuɔ̱th piny.” <br />
Ti̱em nɛɛni Kuɔth kɛ gɔɔydɛ <br />
7Ɣän bä gɔɔy Kuɔth Nhial lat, <br />
kä bä jɛ liak kɛ tin <br />
diaal tin cɛ la̱t, <br />
ce̱tnikɛ tin diaal tin <br />
cɛ lät kä kɔn, <br />
kɛ kui̱ gɔyni diaal tin cɛ <br />
lät kä dhɔr I-thɛ-rɛl, <br />
tëë cɛ ka̱mkɛ kɛ kui̱ gɔɔyädɛ, <br />
kɛnɛ di̱t nho̱kädɛ <br />
min thil pek. <br />
8Kɛ ɣöö cɛ wee i̱, <br />
“Kɛ thuɔ̱k kɛ nɛɛkä, <br />
gaat ti /ca ɣä bi kaŋ,” <br />
kä cuɛ cua̱ Käändiɛn. <br />
9Kɛ cuɔ̱cdiɛn, cuɛ cuuc bä, <br />
kä cu jääkdɛ min te <br />
gekädɛ kɛ kän, <br />
kɛ nhökdɛ kɛnɛ pa̱rɛ kɛ kɛ <br />
cuɛ kɛ luɛl. <br />
Cuɛ kɛ jiac nhial kä cuɛ kɛ <br />
kap ce̱tnikɛ ni̱n tëë wal. <br />
10Duundɛ ɣöö cukɛ rɔ̱ luɔ̱c Kuoth, <br />
kä cukɛ yiëëdɛ min rɛl rɔ <br />
jak kä gak, <br />
kɛ kui̱c ɛmɔ cuɛ rɔ loc <br />
ala gua̱n tɛ̈riɛn, <br />
kä cu puɔ̱nydɛ <br />
nyiëëny kɛ kɛ. <br />
11Kä cuɛ ni̱n tëë kɔn tim, <br />
ni̱n jäŋädɛ ni Muthɛ. <br />
Jɛn anikä ɛn ram ëë no̱o̱ŋkɛ <br />
raar rɛy baar, <br />
kɛ kɛɛt yiën deetkɛ? <br />
Jɛn anikä jɛn mëë läth yiëëdɛ <br />
min rɛl rɔ rɛydiɛn, <br />
12mëë jäk buɔ̱mdɛ min di̱i̱t <br />
kä Muthɛ, <br />
jɛn mëë dääk pi̱w nhiamdiɛn, <br />
mëë moc rɔ kɛ kɛ̈k mi do̱raar, <br />
13mëë bo̱o̱thkɛ däär baar? <br />
Ce̱tnikɛ jiöŋkööri ti te rɛy dɔaar, <br />
/ken kɛn kɔ̱th kɔ̱thikä. <br />
14Ce̱tnikɛ ɣɔ̱k ti lɛr piny lo̱o̱lä, <br />
cu yiëë Kuɔth Nhial <br />
kɛ moc lɔ̱a̱ŋ. <br />
Inɔ curi nɛɛku bo̱th, <br />
kɛ ɣöö bi ciötdu tekɛ <br />
kɛ̈k mi gɔaa. <br />
Pal kɛ kui̱ lua̱k <br />
15Kuoth guic kɔ ni nhial, <br />
guic kɔ guäth cieŋädu <br />
min gɔaa in rɛl rɔ. <br />
Gɔɔydu anikä kɛnɛ buɔ̱mdu? <br />
Nhökdu kɛnɛ kɔ̱a̱c lɔaacdu <br />
cikɛ woc kä kɔ. <br />
16Duundɛ ɣöö ɛ ji̱n Gua̱a̱ra, <br />
a cäŋ ni mëë /ci A-bɛ-ram <br />
kɔ ŋäc, <br />
kä /ci I-thɛ-rɛl kɔ dëë ŋa̱c, <br />
ji̱n lö Kuoth Nhial ɛ ji̱n Gua̱a̱ra, <br />
kä ciötdu ni wal <br />
ɛ jɛn ɣöö Lueela. <br />
17Kä ɛŋu lö Kuoth Nhial <br />
mɔ jaki kɔ kä yi̱ec <br />
kɛ duɔ̱pku mɔ, <br />
kä jaki wuɔ̱thkɔ kä bum <br />
a /ci nɛy ji̱ luth? <br />
Lunyni jɔk kɛ kui̱ ja̱a̱ŋniku, <br />
thuk duëli tin la nyinku. <br />
18Nɛɛku tin rɛ̈l kɛ rɔ̱ ca luaakdu <br />
kɔŋ ciɛŋ kɛ gua̱a̱th mi tɔt, <br />
kä ɛn täämɛ ci ji̱ tɛ̈ra <br />
jɛ dɔny kä piny. <br />
19Ci nɛy cu ce̱tnikɛ nɛy ti <br />
/keni kɔŋ met ruac, <br />
ce̱tkɛ nɛy ti /ka̱n kɔŋ <br />
cɔl kɛ ciötdu. <br />
<h3><a href="isa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
