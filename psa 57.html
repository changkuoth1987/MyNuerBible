<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
57 <br />
Pal kɛ kui̱ lua̱k kä gua̱n tɛ̈r <br />
(Dit Dee-bid mëë kiitdɛ mëë barɛ rɔ kɛ Thɔɔl rɛy kɔ̱a̱kni) <br />
1A lɔcdu kɔ̱c kɛ ɣä lö Kuoth, <br />
ɛ lɔcdu kɔ̱c kɛ ɣä, <br />
Kɛ ɣöö ɣän bä luäk jek kä ji̱. <br />
Ɣän bä rɔ tɛ̱̈ɛ̱̈ piny gɔ̱ɔ̱ku, <br />
amäni mi ci rik diaal thuɔ̱k. <br />
2Ɣän cɔalä ni Kuoth <br />
in Di̱t ni Jɛn, <br />
jɛn Kuoth in ci ruacdɛ <br />
cuɔ̱p kɛ kui̱dä. <br />
3Bɛ jäk ni nhial kä bɛ ɣä luäk, <br />
kä bɛ nɛy tin dɔanykɛ <br />
ɣä piny moc kɛ pöc. <br />
Kuoth bɛ nhökdɛ min thil pek <br />
kɛnɛ thuɔ̱kdɛ jäk kä ɣä. <br />
4Ci nɛy ti ce̱tkɛ lony <br />
ɣä göl piny, <br />
nɛy ti ce̱tkɛ ley <br />
ti cam naath, <br />
kä moth lɛckiɛn ce̱tnikɛ mutni <br />
kɛnɛ bääri, <br />
kä moth lëëpkiɛn <br />
ce̱tnikɛ thɛp. <br />
5Ɛ ji̱ liakɛ ni pua̱a̱ri nhial <br />
lö Kuoth, <br />
kä ɛ buɔ̱mdu thiääŋ wi̱c <br />
muɔ̱ɔ̱n ni kɛɛliw. <br />
6Ci ji̱ tɛ̈r ɣä dɛp kɛ cambak, <br />
ci rik ɣä ku cuc. <br />
Ci ji̱ tɛ̈rä kɔ̱a̱k tɛt dupdä, <br />
duundɛ ɣöö ci pɛn ni kɛn thi̱n. <br />
7Cä lɔcdä rialikä lö Kuoth, <br />
cä lɔcdä rialikä, <br />
ɣän bä ki̱et kä bä ji̱ puany. <br />
8Ɣän bä keer! <br />
Kä bä thuɔmnikä puɔ̱t! <br />
Ɣän bä Kuoth liak <br />
ɛ /ken ɣɔw ni baak. <br />
9Aɣ, Kuoth bä ji̱ la̱r tɛ̈th lɔaac <br />
rɛy dööri diaal, <br />
bä ji̱ puany rɛy dööri diaal. <br />
10Kɛ ɣöö nhökdu min thil pek <br />
cɛ räth ni pua̱a̱r, <br />
kä ŋa̱thdu min di̱i̱t cɛ cop <br />
ni rɛy pua̱a̱ri. <br />
11Ɛ ji̱ liakɛ ro̱o̱l nhial lö Kuoth, <br />
kä ɛ wuɔ̱tdu ro̱ŋ <br />
wi̱c muɔ̱ɔ̱n kɛɛliw. <br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
