<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
48 <br />
Luk kɛ kui̱ Mo-ab <br />
1Kä cu Kuoth Nhial in la Ruey Ɣɔaa ni Kuoth I-thɛ-rɛl mɛmɛ lar wëë i̱, <br />
“Riɛk akɛ Nɛbo kɛ kui̱ kä ɣöö <br />
ca jɛ ba̱ny piny baaŋ! <br />
Kä pöc akɛ Kir-ya-tha-yim, <br />
kɛ ɣöö ca jɛ käp. <br />
Ca wec in bum bum moc pöc <br />
kä ca jɛ da̱k piny. <br />
2Ci kɛ̈k Mo-ab thuk. <br />
A lat ji̱ Ɛc-bon ni mi jiääk <br />
kɛ kui̱dɛ wäkɛ i̱, ‘Bia, ŋuɔknɛ <br />
jɛ raar kä ɣöö bɛ la do̱r!’ <br />
Amäni yɛn nɛy tin yɔ̱a̱ŋ bä, <br />
ba yɛ jak kä bit. <br />
Bi ko̱r yɛ guɔ̱ɔ̱r bä. <br />
3“Liɛŋɛ wiee ji̱ Ɣo-ro-na-yim! <br />
wä kɛ i̱, ‘Ɛ ko̱r kɛnɛ da̱k mi di̱i̱t.’ <br />
4Ca Mo-ab däk. <br />
Ca wieedɛ liŋ ni kä Dhor. <br />
5Kä min wä kɛn kä Lu-ɣit <br />
jälkɛ kɛ wiee. <br />
Dup in wä kä Ɣo-ro-na-yim <br />
cua wiee däkä liŋ thi̱n. <br />
6Barɛ rɔ̱ lɛ̱̈nyɛ tëkdun! <br />
Ca̱tdɛ nikɛ muul däärdɔaar. <br />
7“Kä kɛ ɣöö cia ŋäth ni buɔ̱mdun <br />
kɛnɛ ria̱ŋdun, ba yɛ naŋ bä. <br />
Kä ba Kɛ-moc naŋ ala pɛ̈c, <br />
bɛ wä kɛɛl kɛ bööth palädɛ <br />
kɛnɛ ruëëckɛ. <br />
8Kä bi nɛy ti da̱a̱k <br />
ben wi̱i̱ni diaal, <br />
kä thil wec mi bi kään, <br />
kä bi tɔ̱a̱ri kɛnɛ löli da̱k, <br />
ce̱tnikɛ ruac Kuɔth Nhial. <br />
9“Muɔcɛ Mo-ab kɛ milɛ, <br />
kɛ ɣöö bɛ te baaŋ. <br />
Kä bi wi̱i̱kɛ a ti ca päl, <br />
ti thilɛ ram mi <br />
bi cieŋ thi̱n. <br />
10“Riɛk akɛ ram mi /ci ruac Kuoth Nhial bi la̱t kɛ lɔcdɛ kɛɛliw. Kä riɛk akɛ ram mi bi näk nath päl. <br />
11“/Ken Mo-ab met tekɛ riɛk <br />
ni kuɛɛkädɛ, <br />
ce̱tdɛ nikɛ kɔaŋ mi ci nyuur, <br />
/kenɛ met jiɛɛn guäthdɛ <br />
a bɛ wä guäth pecä. <br />
Kä /ka̱nkɛ met naŋ pecä. <br />
Kä ɛ jɛn ŋot gɔɔydɛ ni thi̱n ɔ, <br />
kä /ken ta̱a̱dɛ rɔ gɛr. <br />
12“Kɛ kui̱c ɛmɔ, nɛ̈nɛ jɛ gua̱a̱th a bëëni min bä jäk kä naath ti ba jɛ yäk kä ba jɛ tiath ce̱tnikɛ dhaar pi̱i̱ni. 13Kä bi Mo-ab cu pöc kɛ Kɛ-moc, ce̱tkɛ mëë cu ji̱ I-thɛ-rɛl pöc kɛ Beth-ɛl mëë ŋääth kɛn ɛ. <br />
14“Ɛŋu ku yɛn lɛ wee i̱, <br />
‘Ŋɛ̈ɛ̈ny nɛy kä lapkɔ wutni <br />
köör ti wäth?’ <br />
15Ci nɛy tin ba Mo-ab kɛnɛ wi̱i̱kɛ <br />
ben däk ben, <br />
kɛnɛ ŋuɛ̈tnikɛ tin cɛ kuany <br />
wa naath ŋuɔ̱t, <br />
latdɛ Kuäär min cɔalkɛ ciötdɛ i̱ <br />
Kuoth Nhial in la Ruey Ɣɔaa. <br />
16Ci rik Mo-ab thia̱k löw! <br />
Ci bɛ̈c bɛ̈ɛ̈c ku thuŋ cop. <br />
17Parɛ jɛ, yɛn nɛy diaal <br />
tin göl kɛ jɛ, <br />
kä yɛn diaal tin ŋa̱c <br />
kɛ ciötdɛ, <br />
wiaa i̱, ‘Ci kɛɛt kuäärä <br />
min bum tööl, <br />
min liak kua̱r rɔ̱ kɛ jɛ.’ <br />
18“Bia piny guäth luthädun, <br />
bia nyuɔ̱ɔ̱rɛ rɛy tupä ni piny, <br />
lö ji̱ Di-bon! <br />
Kɛ ɣöö ci ram min däk Mo-ab ben <br />
kä yɛ pa̱ny. <br />
Cɛ wi̱i̱kun tin buɔ̱m buɔ̱ɔ̱m däk. <br />
19Cuɔ̱ŋɛ gëëkni duɔ̱pni kä guecɛ, <br />
lö ji̱ Ä-ro-er! <br />
Thiëcɛ wut ɛ bar rɔ mɔ kɛnɛ ciek <br />
ɛ leny rɔ mɔ, <br />
thiëcɛ kɛ i̱, <br />
‘Ɛŋu mi ci tuɔɔk?’ <br />
20Ci Mo-ab tekɛ pöc, <br />
kɛ ɣöö ca jɛ töl piny. <br />
Rötdɛ kä wiee ɛ, <br />
wiaa latdɛ jɛ ni kä Ar-non <br />
ɛn ɣöö ci Mo-ab te ni baaŋ. <br />
21“Kä ci luk ben wi̱i̱ni tin car caar, cɛ ben kä O-lon, kɛnɛ Yaadhaa kɛ Me-paath, 22kɛ Di-bon kɛnɛ Nɛbo, kɛ Beth-dib-la-ta-yim, 23kɛnɛ Kir-ya-tha-yim amäni Beth-ga-mul kɛnɛ Beth-mɛ-on, 24a wä ni kä Kɛ-ri-yoth kɛnɛ Bɔ-dhɛ-ra, amäni wi̱i̱ Mo-ab diaal tin na̱n kɛnɛ tin thia̱k. 25Kä cua tuɔ̱ŋ Mo-ab cu töl, kä cua tetkɛ töl bä, ruac ni ɣän Kuoth Nhial. <br />
26“Jakɛ jɛ kä yɔ̱ŋ, kɛ ɣöö cɛ rɔ liak kɛ Kuoth Nhial. Kɛ nɔ bi Mo-ab rɔ daŋ ni rɛy ŋo̱kädɛ, kä bi naath ɛ cu dɔl. 27Kä /ciɛ ji̱n ɛ nëë la I-thɛ-rɛl a yaak? Ɛ ca ku jek rɛy kuëëli, mɔ la ki̱i̱thi wi̱cdu mi ruaci kɛ kui̱dɛ? <br />
28“Pa̱l ɛ wec kä wiaa cieŋɛ <br />
rɛy päämni, <br />
lö ji̱ Mo-ab! <br />
Kua ce̱tnikɛ guuk in la lät duelɛ <br />
gekä kɔ̱kä pa̱a̱m. <br />
29Cakɔ liak Mo-ab liŋ <br />
kɛnɛ kapdɛ kɛ rɔ nhial <br />
kap nhial ɛ kɛ rɔ̱ kɛnɛ mɛɛtdɛ. <br />
Amäni ca̱r lɔcdɛ i̱ lenyɛ naath. <br />
30Ɣän ŋa̱cä ciaŋ kapädɛ <br />
kɛ rɔ Nhial, <br />
kä ciɛŋ liakädɛ ɛ lɔar <br />
kä lätkɛ kɛ baŋ bä. <br />
31Kä inɔ ɣän cä röt kɛ kui̱ Mo-ab. <br />
Ɣän cä wiee kɛ kui̱ Mo-ab <br />
kɛɛliw. <br />
Kä kɛ kui̱ ji̱ Kir-a̱-rɛth#48:31 Kir-a̱-rɛth Kɛ thok Ɣi-bɛ-ru cɔalkɛ jɛ i̱ Kir-a̱-rɛth bä. <br />
ɣän pa̱rä. <br />
32Ɣän cä wiee kɛ kui̱du ce̱tnikɛ <br />
wiee Ya-dhɛr, <br />
lö ka̱a̱k wec Thi-bɛ-ma. <br />
Ci karku pal ni kui̱ yiëër <br />
cikɛ räth ni kä Ya-dhɛr. <br />
Kä ba dɛyku tin ci kuir, <br />
dɔny kä piny ɛ nɛy tin da̱a̱k. <br />
33Kä ca gɔɔy kɛnɛ tɛ̈th lɔaac naŋ <br />
muun Mo-ab in gɔaa <br />
min la kuiir dɛy. <br />
Ɣän cä kɔaŋ jak kä thil guäth <br />
in la la̱t kɛ jɛ thi̱n. <br />
Thilɛ ram mi lɛ jɛ la̱t kɛ <br />
tɛth lɔaac. <br />
Kɛ ɣöö jɔw /cɛ la jɔw <br />
tɛthkä lɔaac. <br />
34“Kä bi Ɛc-bon kɛnɛ Ɛl-a-le wiee kɛ jɔw mi di̱i̱t, mi bi räth ni kä Yaadh, ba jɔwdiɛn wä liŋ mäni Dhor kɛnɛ Ɣo-ro-na-yim kɛ Ɛg-lat-cɛ-li-ci-yaa. Ɛ cäŋ ɛ ni pi̱w Nim-rim ca kɛ päl ni baaŋ bä. 35Kä ɣän bä nɛy tin thöp kɛ muc wuɔ̱thni yi̱kni kä wëŋkɛ kuthkiɛn wal tin kuɔ̱r kuɔ̱ɔ̱r jakä thuk kɛ lia̱a̱. 36Kä ɛnɔ ɣän dɛt lɔcdä kɛ Mo-ab ce̱tnikɛ jɔw thuɔm, kä dɛt lɔcdä kɛ ji̱ Kir-a̱-rɛth ce̱tnikɛ jɔw thuɔm, ɛ jɛn ci ria̱ŋ ëë ci kɛn ɛ jek cu jiɛɛn kä kɛ mɔ. <br />
37“Kɛ kui̱c ɛmɔ, cua mi̱em wuɔ̱thni diaal kɛnɛ mi̱em ti̱kni diaal mut. Ci naath tetkiɛn tëm kä ca rɔ̱ yian kɛ bieyni cuali. 38Rɛy ciëëŋni diaal kɛnɛ gua̱th duɔ̱ɔ̱li Mo-ab diaal te ni wiee thi̱n kä rɔa. Kɛ ɣöö ɣän cä Mo-ab tiath ce̱tnikɛ dhaar pi̱i̱ni mi thil ram mi go̱o̱r jɛ. 39Guic ɛ ca jɛ däk i̱di? Guicɛ pär ɛ i̱di! Guic Mo-ab cɛ ku riet ni jɔkdɛ kɛ pöc i̱di! Kä cɛ kua̱ gua̱a̱th töök kɛ kui̱ jiäkni diaal tëë ci tuɔɔk kä jɛ.” <br />
40Kä cu Kuoth Nhial wee i̱, <br />
“Nɛ̈nɛ jɛ, bi raan pär kɛ pɛ̈th <br />
ce̱tnikɛ cuɔɔr, <br />
kä bɛ gɔ̱kɛ wä ɣär kä Mo-ab. <br />
41Ba wi̱i̱kɛ naŋ, <br />
kä ba ti̱ec <br />
tin buɔ̱m buɔ̱ɔ̱m päl. <br />
Kä bi loc wutni köör Mo-ab <br />
ɛn cäŋ ɔ <br />
ce̱tnikɛ lɔc ciëk mi tekɛ mäc. <br />
42Kä ba Mo-ab däk ɛ puc /cɛ raan <br />
bilɛ nyɔk kɛ nën, <br />
kɛ ɣöö cɛ kap ni rɔ nhial <br />
kɛ Kuoth Nhial. <br />
43Dual kɛnɛ kɔ̱a̱a̱k kɛ dëëp a li̱pä, <br />
lö ji̱ Mo-ab! <br />
44Ram mi wä kään rikä, <br />
bɛ pɛn rɛy kɔ̱kä, <br />
kä ram ɔ bi kɔ̱a̱a̱k bäl ɔ, <br />
ba jɛ käp ɛ dhuur. <br />
Kɛ ɣöö bä ti diaal ti̱ti̱ nöŋ ji̱ <br />
Mo-ab kɛ ruɔ̱n tɔ̱ɔ̱ŋädiɛn. <br />
45“Kä Ɛc-bon /ci ka̱a̱n luäk <br />
bi jek thi̱n, <br />
kɛ ɣöö ci mac päl raar kä Ɛc-bon, <br />
ɛn lew maac Thi-yon. <br />
Ɛn lew cɛ jiɛɛn dhɔɔr <br />
Thi-yon, <br />
cuɛ bööth Mo-ab däk, <br />
amäni nɛy tin liakɛ rɔ̱. <br />
46Riɛk akɛ ji̱, lö Mo-ab! <br />
/Ci ji̱ Kɛ-moc bi luäŋ, <br />
kä ca gaatku naŋ ala pɛ̈ɛ̈c, <br />
kä cikɛ nyieeku naŋ pecä. <br />
47Duundɛ ɣöö, bä Mo-ab nyɔk <br />
kɛ loc ni tääkädɛ mëë wal. <br />
Kɛ ni̱n tɔ̱ bi ben tɔ̱. <br />
Kä bi mɛmɛ cua̱ jɛn luk Mo-ab,” <br />
ruac ni ɣän Kuoth Nhial. <br />
<h3><a href="jer chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
