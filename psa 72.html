<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
72 <br />
Pal kɛ kui̱ lua̱k Kua̱r <br />
(Dit kɛ kui̱ Thɔ-lo-mon) <br />
1Kämni kuäär lukdu min thuɔ̱k <br />
lö Kuoth, <br />
kämni cuŋku gat kua̱r. <br />
2Dɔ̱ŋ bɛ nɛɛku luk kɛ cuŋ, <br />
kä bɛ canku luk kɛ thuɔ̱ɔ̱k. <br />
3Ɛ ji̱ muɔ̱ɔ̱n diaal jëkɛ <br />
tin diaal tin görkɛ, <br />
kä akɛ cieŋ kɛ ciaaŋ cuŋni! <br />
4Ɛ kuäär gaŋ cuɔ̱ɔ̱ŋ nɛɛni tin can, <br />
kä a jɛ käm nɛy tin thil <br />
lua̱ŋ cuɔ̱ɔ̱ŋdiɛn, <br />
kä a jɛ duääc nɛy tin ciaŋkɛ <br />
naath ɛ jiäk! <br />
5Ɛ jɛ tëk min ŋot cäŋ kɛ lɛ̈p, <br />
kä ŋot pay kɛ buay, <br />
rɛy ri̱cni diaal! <br />
6A kuäär ce̱tnikɛ nhiaal mi ci <br />
juaac demikä, <br />
a jɛ ce̱tkɛ nyuɛ̈ɛ̈r ti <br />
ci piny wac! <br />
7Ɛ cuŋ te thi̱n kɛ ni̱n teekädɛ, <br />
kä ɛ mal te wa̱nɔ ce̱tnikɛ <br />
min /ŋot pay kɛ lɛ̈p. <br />
8Ɛ ruecdɛ jiɛy ni yieer <br />
a wä yieer, <br />
ɛ lɛnɛ jiɛɛn ni <br />
Kiir Yu-pɛ-ree-tidh <br />
amäni pek ɣɔaa. <br />
9Ɛ nɛy tin cieŋ rɛy dɔaar guɔŋkɛ <br />
rɔ̱ nhiamdɛ, <br />
kä bi ji̱ tɛ̈rɛ bil ni tur! <br />
10Ɛ kua̱r Tar-cic kɛnɛ ji̱ dhuɔ̱li <br />
nöŋkɛ jɛ tho̱lbo̱k, <br />
kä ɛ kua̱r Cɛba kɛnɛ Thɛba <br />
nöŋkɛ jɛ muc! <br />
11Ɛ kua̱r diaal guɔŋkɛ rɔ̱ nhiamdɛ, <br />
kä ɛ döör diaal la̱tkɛ jɛ ikä! <br />
12La luäkɛ nɛy tin thil lua̱ŋ <br />
mi ca cɔl, <br />
kɛnɛ nɛy tin can tin thilɛ <br />
ram mi luäkɛ. <br />
13Bɛ tekɛ nhök kɛ ram mi thil <br />
lua̱ŋ kɛnɛ can, <br />
kä bɛ ram in thil <br />
lua̱ŋ kän li̱th. <br />
14Bɛ tëkdiɛn kän kä nɛy tin ji̱ <br />
ciaŋ jiääkä kɛnɛ <br />
nɛy tin ji̱ köör, <br />
kɛ ɣöö tëkdiɛn gɔaaɛ waaŋdɛ. <br />
15Ɛ kuäär jäny kɛ tëk, <br />
a jɛ ka̱mkɛ da̱a̱p Cɛba! <br />
Ɛ naath pal kɛ kui̱dɛ ni ciaŋ, <br />
kä ɛ puɔ̱th tekɛ jɛ <br />
gua̱thni diaal! <br />
16Kä ɛ mun tekɛ bɛl ti ŋuan, <br />
kä ɛ pääm wuɔ̱thkiɛn thiäŋ <br />
kɛ bɛl, <br />
akɛ tekɛ dɛy ce̱tkɛ <br />
dɛy Lɛ-ba-nɔn, <br />
kä ɛ wi̱i̱ thiäŋ kɛ naath ce̱tkɛ kak <br />
mi ci thia̱a̱ŋ kɛ bɛl! <br />
17Ɛ ciöt kua̱r jɔc amäni cäŋ kɛl, <br />
ɛ kɛ̈kdɛ te thi̱n ce̱tkɛ cäŋ! <br />
Kä ba döör diaal poth kɛ kui̱dɛ, <br />
kä bikɛ jɛ cɔli mi ca poth. <br />
18Ɛ liak tekɛ Kuoth Nhial <br />
ni Kuoth I-thɛ-rɛl, <br />
min lät ti ga̱ykɛ naath <br />
ni kärɔa. <br />
19Ɛ liak tekɛ ciötdɛ min bum <br />
amäni cäŋ kɛl, <br />
kä ɛ buaydɛ thiäŋ <br />
wi̱c muɔ̱ɔ̱n kɛɛliw! <br />
Inɔnɔ inɔnɔ! <br />
20Nɛmɛ ɛ jɛn thuɔ̱k pali Dee-bid gat Jɛthi. <br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
</body>
</html>
