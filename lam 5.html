<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<p>5 <br />
  La̱ŋ kɛ kui̱ pälikä <br />
  1Kuoth Nhial liŋ min ci tuɔɔk kä kɔ, <br />
  nɛn riɛkda. <br />
  2Ca kuak kɔ ka̱n ɛ jur, <br />
  dho̱rkɔ cakɛ ka̱n <br />
  ɛ nɛy kɔ̱kiɛn. <br />
  3A ci nɛy a rɛ̈tni ti thil gua̱ni, <br />
  ci maari ce̱tnikɛ <br />
  män jɔɔkni. <br />
  4Kɔk nɛy pi̱w tin mathkɔ <br />
  kä kɔk nɛy jiɛnkɔ. <br />
  5Ciaŋkɛ nɛy a jiäk ɛ kɛn, <br />
  cakɔ cuuc kä /cakɔ <br />
  nho̱k lɔ̱a̱ŋ. <br />
  6Cakɔ ruac kɛ I-jëp <br />
  kɛnɛ A-thi-ri-ya, <br />
  kɛ ɣöö bakɔ mi̱eth <br />
  mi ro̱ŋ jek. <br />
  7Ci gua̱a̱rikɔ duer, kä cikɛ wä, <br />
  kä ruut nɛy ni dueerkiɛn. <br />
  8Ɛ ruackɛ nɛy ɛ kuaany, <br />
  a thilɛ ram mi dëëkɔ <br />
  kän kä kɛ. <br />
  9Jek nɛy mi̱eth ɛ bɛc, <br />
  kɛ ɣöö na̱kɛ naath <br />
  rɛy dɔaar. <br />
  10A ci guɔ̱pda le̱th ɛ le̱th <br />
  ce̱tnikɛ mac tha̱t <br />
  kɛ kui̱ buath. <br />
  11Ka̱nkɛ mänkɔ pääm Dha-yɔn, <br />
  kä ka̱nkɛ nyier rɛy <br />
  wec Juda. <br />
  12Ŋapkɛ ruëëc kɛ tetkiɛn, <br />
  kä /ca nɛy tin di̱t luth. <br />
  13Kä jakɛ ŋuɛ̈tni wutni <br />
  kä gua̱rkɛ bɛl, <br />
  kä jakɛ dhɔɔl kä kapkɛ jiɛn <br />
  ti thiak thiaak. <br />
  14A cɛ thil ram mi di̱i̱t rɛy wec, <br />
  kä /ci ŋuɛ̈tni thuɔmni <br />
  lɛ puɔ̱t. <br />
  15A cɛ cu thil tɛ̈th lɔaac kä kɔ, <br />
  ci ŋara rɔ cu loc ni <br />
  jiath lɔaac. <br />
  16Ci kum kuäärä cu pɛ̈ɛ̈n wi̱i̱da, <br />
  riɛk akɛ kɔn, <br />
  kɛ ɣöö canɛ duer! <br />
  17Kɛ kui̱ kä nɛmɛ ci lɔcdä jiath, <br />
  kɛ kui̱ kä ti̱ti̱ /ci wäŋkɔ <br />
  guic agɔaa kɛ mer. <br />
  18Kɛ ɣöö ci päm Dha-yɔn <br />
  duɔth baaŋ, <br />
  a ciɛŋɛ ni guɔɔr. <br />
  19Duundɛ ɣöö ji̱n Kuoth Nhial, <br />
  bi ri̱c diaal ruac <br />
  amäni cäŋ kɛl. <br />
  20Kä ɛŋu ku kɔ lɛ pa̱l ruëëc ɔ? <br />
  Ɛŋu päli kɔ ruëëc <br />
  ɛlɔ̱ŋ i̱ nɔ mɔ? <br />
  21Locnikɔ puɔ̱ɔ̱nydu <br />
  lö Kuoth Nhial <br />
  a bakɔ luny kä ji̱ ce̱tkɛ <br />
  ta̱a̱ ëë wal! <br />
  22Kiɛ ci kɔ lo̱k ɛ ŋuy? <br />
a ku gakdu thil pek kɛ kɔ? </p>
<h3><a href="lam chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<p><br />
</p>
</body>
</html>
