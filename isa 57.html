<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
57 <br />
Kuth I-thɛ-rɛl ti jiäk <br />
1Ci ram mi gɔaa li̱w, <br />
kä thilɛ ram mi caar jɛ <br />
kɛ lɔcdɛ, <br />
nɛy ti ji̱ ŋäthä ca kɛ naŋ, <br />
kä thilɛ ram mi ŋäcɛ. <br />
Ca ram in gɔaa woc rɛy rikni, <br />
2cɛ wä rɛy malä, <br />
kɛn cikɛ lɔ̱a̱ŋ jek li̱th kɛn <br />
nɛy tin la̱tkɛ ni cuŋ. <br />
3Duundɛ ɣöö bia wa̱nɛ mi, <br />
bia yɛn gaat ti̱tni, <br />
yɛn gaat dhöömni kɛnɛ lëër. <br />
4Ɛŋa mi yɔŋ yɛn ɛ? <br />
Ɛŋa mi buuy yɛn ɛ <br />
min ɣo̱o̱k yɛn lëëpkun <br />
raar kɛ jɛ? <br />
Kɛ yɛn gaat ti ji̱ nyuɔɔni, <br />
kuay ti ji̱ mɛɛtdä, <br />
5yɛn ti diëthkɛ thäri jiɛn ritni, <br />
kɛnɛ thär jiɛn diaal <br />
tin tɔ̱ɔ̱c, <br />
yɛn nɛy ti thöpɛ gaatkun <br />
ala muc rɛy löli, <br />
kɛnɛ thär päämni <br />
tin ci ba̱k? <br />
6La yɛn pääm ti puath puaath <br />
a kän rɛy lo̱o̱lä ala kuth, <br />
la yɛn kɛ a pal ala kuth, <br />
la yɛn kɛ a ti̱th kɔaŋ ala muc, <br />
kä tho̱p yɛn kɛ muc bɛɛl. <br />
Caar yɛnɛ dëë lɔcdä tɛɛth <br />
kɛ kɛn ti̱ti̱ diaal? <br />
7La yɛn cua̱ tɔ̱ɔ̱c kɔ̱a̱kni <br />
päämni tin ba̱r ba̱a̱r, <br />
bia cu wä nhial wiaa <br />
luurikun thöp. <br />
8Kä läth yɛn kuth jiɛnkun <br />
tutdä duëël thaar thiek, <br />
Ci yɛn ba̱ny ni ɣä piny, <br />
ce̱t yɛn nikɛ ler <br />
cia lëp ni dha̱a̱ŋniku ɣööŋ. <br />
Cu wä ni yɛn rɛy dha̱a̱ŋnikun <br />
tin cia la̱t ɛ di̱t. <br />
Kä cuarɛ kök ni rɔ̱ kuthkun, <br />
cuarɛ nhɔk ni paliɛn <br />
ce̱tnikɛ ler mi guic nho̱o̱kdɛ. <br />
9Curi wä kä kuoth Mo-lɛk <br />
kɛ liɛɛth Ɔ-lip, <br />
curi wal yi̱i̱rädu jak kä ŋuan, <br />
la jäki naath wa kuth go̱r <br />
guäth mi nɔ̱a̱n, <br />
la jäki kɛ amäni ro̱l jɔɔkni. <br />
10Curi cuuc kɛ bär duɔ̱pdu, <br />
duundɛ ɣöö /keni wee i̱, <br />
“Thilɛ jɛ luɔt”, <br />
curi rɔ nyɔk kɛ jek buɔ̱m, <br />
kɛ kui̱c ɛmɔ /keni rɔ <br />
ka̱p cuɔ̱ŋ. <br />
11Ɛŋa mi duali kɛ jɛ, <br />
mɔ lätdi ni ɣä kac ɔ, <br />
mɔ /ci ɣä tim ɔ, <br />
kä /ci ɣä car ɔ? <br />
Kä ciɛ ɣöö cä biɛt kɛ gua̱a̱th <br />
mi bäär, <br />
ɛ jɛn /keni ɣä luɔ̱th ɔ? <br />
12Ɣän bä cuŋku lat kɛnɛ lätku, <br />
duundɛ ɣöö /ca ji̱ bi luäk. <br />
13Mi wi̱i̱ wä wiee go̱ri luäk, <br />
ɛ kuth jiɛnkun tin <br />
cia ma̱a̱t ka̱nkɛ yɛ! <br />
Bi jiɔam kɛn diaal lɔk, <br />
bi yiëë mi ŋɔakɛ ni jɛ <br />
kɛ lɔk. <br />
Duundɛ ɣöö bi ram mi <br />
teey rɔ kä ɣä <br />
bɛ mun ɛmɔ ciɛŋ, <br />
kä bɛ pämdä min rɛl rɔ ciɛŋ. <br />
Lär Kuɔth kɛ luäk kɛnɛ pual pua̱a̱ny <br />
14Kä ba jɛ lar i̱, <br />
“Ta̱thɛ jɛ, ta̱thɛ jɛ, <br />
rialɛ duɔ̱ɔ̱p ikä, <br />
jakɛ duɔ̱ɔ̱p kä puɔth <br />
kɛ kui̱ nɛɛnikä.” <br />
15Kä cu Kuoth in te nhial <br />
min rɛl rɔ, <br />
min tëk a thil pek, <br />
min rɛl ciötdɛ rɔ wëë i̱, <br />
“Ɣän ciëŋä nhial guäth mi rɛl rɔ, <br />
kä ciëŋä bä kɛɛl kɛ nɛy <br />
tin jiɛth lo̱ckiɛn kä kɔ̱c, <br />
kä muɔɔcä nɛy tin kɔ̱c kɛ tëk, <br />
kä lua̱kä nɛy tin <br />
jiɛth lo̱ckiɛn. <br />
16Kɛ ɣöö cä bi göny <br />
amäni cäŋ kɛl, <br />
kä /cä bia̱ gakä ni ciaŋ, <br />
kɛ ɣöö yiëë ran kɔ̱cɛ nhiamdä, <br />
ɛn yiëë ran in cä cak. <br />
17Ɣän cä gaak kɛ kui̱ <br />
lätnikɛ tin jiäk, <br />
cua̱ jɛ duäc, kä cua̱ rɔ <br />
tɛ̱̈ɛ̱̈ kɛ ŋɛ̈ɛ̈ny, <br />
duundɛ ɣöö cu loc ni kɛn jɔk, <br />
kɛ dupkiɛn tin go̱o̱r <br />
lo̱ckiɛn kɛ. <br />
18Ɣän cä lätkiɛn nɛn, <br />
duundɛ ɣöö bäkɛ jak kä gɔaa, <br />
ɣän bä jɛ bo̱th, kä bä jɛ bum, <br />
kä bä jɛn min pär <br />
ka̱m ɣöö bɛ ɣä liak. <br />
19Ɛ mal ɛ mal tekɛ nɛy tin nɔ̱a̱n <br />
kɛnɛ nɛy tin thia̱k, <br />
kä bäkɛ jak kä gɔw,” <br />
ruac ni ɣän Kuoth Nhial. <br />
20Kä nɛy tin jiäk ce̱tkɛ <br />
kɛ yier mi ŋɛ̈ɛ̈ny, <br />
mi /ci dëë met lɔ̱ɔ̱ŋ, <br />
min yor muaŋdɛ dhia̱t <br />
kɛnɛ tuäk ni nhial. <br />
21“Thilɛ mal kä ram mi jiääk,” <br />
ruac ni Kuothdä. <br />
<h3><a href="isa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
