<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
16 <br />
Luɔt kä mëë pen Yir-mɛ-yaa kuën <br />
1Kä cu ruac Kuɔth Nhial ben kä ɣä i̱, 2“/Cu kuen kɛ ciek, kä /cu tekɛ gaat ɛn wanɛ mɛ. 3Kɛ ɣöö ci Kuoth Nhial nɛmɛ lar kɛ kui̱ gan tin ba dap ɛn wanɛ, kɛnɛ män tin la mani kɛ wutni tin gua̱ni, 4bi kɛ li̱w kɛ juey. Kä /ca kɛ bi par, kä /ca kɛ bi kony, bikɛ ce̱tnikɛ di̱r piny. Bi kɛ li̱w kɛ ko̱r, kä bikɛ li̱w kɛ buɔth, a bi ri̱ŋkiɛn a mi̱th din nhial kɛnɛ ley dɔaar.” <br />
5Kä nɛmɛ ɛ min ci Kuoth Nhial jɛ lar i̱, “/Cu wä dhɔr mi pär ji̱kɛ, kä /cu wä pa̱r, kä /cu kɛ par. Kɛ ɣöö cä malä woc rɛy nɛɛni ti̱ti̱ kɛnɛ nhökdä min thil pek kɛ kɔ̱a̱c lɔaacdä, ruacni Kuoth Nhial. 6Mi di̱i̱t kɛnɛ mi tɔt bikɛ li̱w ɛn muun ɛmɛ. Kä /ca kɛ bi kony, kä thilɛ ram mi bi kɛ par kiɛ bi wi̱cdɛ mut kɛ kui̱diɛn. 7Kä thilɛ ram mi bi nɛy tin parkɛ kɛ nöŋ mi̱eth mi buumɛ ni kɛ. Kä thilɛ ram mi bi gua̱n raam mi ci li̱w kɛnɛ man moc kɔaŋ mi ba math kɛ kui̱ bumädiɛn. 8Kä ji̱n /ci bi wä dhɔr mi ca mi̱eth la̱t thi̱n mi bi wä nyuur thi̱n yɛnɛ kɛ a bia mi̱th kä ma̱thɛ. 9Kɛ ɣöö nɛmɛ ɛ min ci Kuoth Nhial in la Ruey Ɣɔaa ni Kuoth I-thɛ-rɛl ɛ lar. Ɛn ɣöö ni waaŋdun ɛn guäth ɛmɛ ni̱nikun, ɣän bä jɔw tɛthkä lɔaac kɛnɛ jɔw kuën jak kä /ci te wan ɔ. <br />
10“Kä mi wi̱i̱ nɛy ti̱ti̱ la̱t kɛn rieet ti̱ti̱, kä ba ji̱ jiök ɛ kɛn i̱, ‘Ɛŋu ci Kuoth Nhial kɛn jiäk diaal ti di̱t ti̱ti̱ lat kɛ kui̱da mɔ? Ɛŋu la jiääkda mɔ? Kä ɛ duer ŋukä cakɔ lät kä Kuoth Nhial min la Kuothda mɔ?’ 11Bikɛ loc i̱, ‘Ɛ ɣöö ci guurikun ɣä pa̱l ruëëc, kä ca wä guɔ̱ɔ̱r ni kuth kɔ̱kiɛn, ca wä lät nikɛ ikä, kä pal kɛn nikɛ, ca ɣä lo̱k, kä /ken kɛn ŋuɔ̱tkä tit. 12Kɛnɛ ɣöö cia la̱t ni ti jiäk ni kɛn kä guuri, ci ram ɔ la̱t ni jiäkɛ tin caarɛ, lo̱k yɛn ɣöö bia ruacdä liŋ. 13Kɛ kui̱c ɛmɔ täämɛ ɣän bä yɛ yuɔr raar muun ɛmɛ, bä yɛ yuɔr muun mi kui̱c yɛn ɛ kä kui̱c guuri jɛ, ɛn wi̱ni bia kuth kɔ̱kiɛn wä lät ikä kɛ wäär kɛnɛ cäŋdäär, kɛ ɣöö thilɛ gɔɔy mi bä nyuɔ̱th yɛ.’ ” <br />
Luny ji̱ I-thɛ-rɛl jɔk pecä <br />
14Kä cu Kuoth Nhial wee i̱, “Ci ni̱n thia̱k tin /ci naath bi lɛ ya̱c kɛ ciötdä thi̱n i̱, ‘Ce̱tnikɛ ciöt Kuɔth Nhial in tëk, mëë nööŋ ji̱ I-thɛ-rɛl raar ro̱o̱l I-jëp,’ 15duundɛ ɣöö bikɛ wee i̱, ‘Ce̱tnikɛ ciöt Kuɔth Nhial mëë no̱o̱ŋ ji̱ I-thɛ-rɛl raar ro̱o̱l kuec caam kɛnɛ wi̱i̱ diaal tëë cɛ kɛ riaw thi̱n.’ Kɛ ɣöö bä kɛ luɔ̱c jɔk, bä kɛ luɔc muundiɛn mëë cä ka̱m gua̱ni.” <br />
16Kä cu Kuoth Nhial wee i̱, “Nɛnɛ ɣän ja̱kä dëëp rɛc ti ŋuan, kɛ ɣöö ba rɛc wä käp. Kä kɛ kɔrɛ bä ka̱a̱k leyni ti ŋuan ja̱k, kɛ ɣöö bakɛ wä kak wuɔ̱thni päämni diaal, kɛnɛ rɛy ɣo̱tni päämni. 17Kɛ ɣöö guɛcä dupkiɛn diaal, thilɛ mi dee rɔ tɛ̱̈ɛ̱̈ kä ɣä, /ci dueerkiɛn dee bath waaŋdä. 18Ɣän bä kɛ culikä kä rɛɛw kɛ kui̱ jiäknikiɛn kɛnɛ dueerikiɛn, kɛ ɣöö cikɛ mundä ya̱r kɛ pua̱ny kuthnikiɛn ti jiɛn, kä cikɛ jɛ thiäŋ kɛ kuth ti jiäk.” <br />
19Kä lö Kuoth Nhial, <br />
ɛ ji̱n buɔ̱mdä kä ɛ ji̱n gääŋdä, <br />
kä la luäki ɣä <br />
kɛ gua̱a̱th rikädä, <br />
kä bi döör diaal ben kä ji̱ <br />
ni peek ɣɔaa kä bi kɛ wee i̱, <br />
“Gua̱nikɔ thilɛ mi tekɛ kɛ <br />
ɛ ni kuth jiɛn, <br />
kuth ti thil luɔt, <br />
kä thilɛ mi jëkɛ kä kɛ. <br />
20A dee raan rɔdɛ ku lät kä kuth? <br />
Kä mi cɛ kɛ la̱t, <br />
/ci kɛ dee a kuth!” <br />
21“Kɛ kui̱ ɛmɔ, ɣän bä kɛ nyuɔ̱th, kɛ nɛmɛ ɣän bä kɛ nyuɔ̱th buɔ̱mdä kɛnɛ lua̱ŋdä. Kä bi kɛ jɛ ŋa̱c ɛn ɣöö cɔalkɛ ciötdä i̱ Kuoth Nhial.” <br />
<h3><a href="jer chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
