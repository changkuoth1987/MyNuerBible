<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<p>17 <br />
  Rɔal kä Thɛ-tha-lo-ni-ka <br />
  1Kä kɛ kɔr kä, mëë ci Puɔl kɛnɛ Thay-läth rët kɛ Am-pi-po-lɛth kɛnɛ A-po-lo-nia, cukɛ ben kä Thɛ-tha-lo-ni-ka, in tekɛ gua̱a̱th palä ji̱ Juudh thi̱n. 2Cu Puɔl wä rɛc guäth palä, ce̱tkɛ ciaaŋdɛ, kä kɛ cäŋ lɔ̱ŋni da̱ŋ diɔ̱k, cuɛ ŋaknɔm ŋak kɛ kɛ kɛ kui̱ ruaacni Kuɔth. 3Kä cuɛ kɛ la̱t luɔt ruaacni Kuɔth kɛnɛ thuɔ̱kdiɛn ɛn ɣöö bi Mɛ-thia cuuc kä bɛ rɔ jiɛc li̱th. Kä cuɛ wee i̱, “Ɛn Yecu ɛ, la̱tdä yɛ ɛ, ɛ jɛn Mɛ-thia.” 4Kä cu tha̱a̱ŋkiɛn ɛ nhɔk, kä cukɛ rɔ̱ ma̱t Puɔl kɛnɛ Thay-läth, ce̱tkɛ mëë ca la̱t ɛ ji̱ Gɛ-rith ti ŋuan ti palkɛ Kuoth amäni män ti bööth ti ŋuan. 5Kä duundɛ ɣöö cu ji̱ Juudh tekɛ tiɛɛl, kä cukɛ tha̱a̱ŋ wutni ti ji̱ nyuɔɔni dol guäth ko̱kä, kä cukɛ wec jakä rɔal. Cukɛ dhɔr Je-thon mak, görkɛ Puɔl kɛnɛ Thay-läth kɛ ɣöö dëëkɛ nööŋ raar nhiam nath. 6Kä mëë /ka̱n kɛ jek ɛ kɛn, cukɛ Je-thon kɛnɛ tha̱a̱ŋ ji̱ ŋäthä yɔ̱a̱c nhiam kua̱ri ji̱ wec, wäkɛ i̱, “Kɛn wutni ti̱ti̱ tin ca ɣɔw bup kɛ nyuɔɔn cikɛ ben ɛn wanɛ mɛ bä, 7kä ci Je-thon kɛ nyuɔ̱ɔ̱r. Kä lät kɛn diaal ni ti gua̱c kɛ ŋuɔ̱t Thii-thɛr, larkɛ jɛ ɛ kɛn, i̱ tëëkɛ Kuäär mi dɔ̱diɛn mi cɔali Yecu.” 8Kä cu naath kɛ kua̱r wec diɛɛr mëë cikɛ nɛmɛ liŋ. 9Mëë cikɛ ti luɛ̈lkɛ nikɛ jek kä Je-thon kɛnɛ nɛy tin kɔ̱kiɛn, cua kɛ jakä wä. <br />
  Puɔl kɛnɛ Thay-läth kä Bɛ-ria <br />
  10Nikɛ jɛn wäär ɛmɔ cu ji̱ ŋäthä Puɔl kɛnɛ Thay-läth jäkä Bɛ-ria. Kä mëë cikɛ cop cukɛ wä gua̱a̱th palä ji̱ Juudh. 11Kɛn ji̱ Juudh ti̱ti̱ gɔaa ni ciaaŋdiɛn kä ji̱ Thɛ-tha-lo-ni-ka, kɛ ɣöö cikɛ ruac Kuɔth liŋ kɛ di̱t lɔaac, kä görkɛ ruaacni Kuɔth ni ciaŋ, kɛ ɣöö ba jɛ jek mi kɛn ti ca lat ɛ Puɔl ti kɛ thuɔ̱ɔ̱k. 12Kä cu nɛy ti ŋuan ŋa̱th kä kɛ, kɛ män ji̱ Gɛ-rith ti ŋuan ti luɔ̱thkɛ amäni wutni Gɛ-rith ti ŋuan cukɛ ŋa̱th bä. 13Kä mëë ci ji̱ Juudh tëë te kä Thɛ-tha-lo-ni-ka jɛ ŋa̱c ɛn ɣöö ca ruac Kuɔth lat ɛ Puɔl kä Bɛ-ria bä, cukɛ ben ɛn wänɛ mɛ kɛ ɣöö bikɛ buɔ̱n jakä rɔal. 14Kä ni ɛn guäth ɛmɔ cu ji̱ ŋäthä Puɔl jäkä thok waath, kä duundɛ ɣöö cu Thay-läth kɛnɛ Ti-mo-thi duɔth ɛn wa̱nɔ. 15Cu nɛy tëë namkɛ Puɔl jɛ nööŋ nikä A-thɛn, cukɛ rɔ̱ ri̱t kä no̱o̱p Puɔl kɛ ɛn ɣöö dee Thay-läth kɛnɛ Ti-mo-thi ben kä jɛ kɛ pɛ̈th, mi lotdɛ rɔ. <br />
  Puɔl kä A-thɛn <br />
  16Kä mëë lip Puɔl kɛ kä A-thɛn, cu lɔcdɛ jiääk mëë cɛ jɛ nɛn ɛn ɣöö ci wec thia̱a̱ŋ kɛ kuth jiɛn. 17Kä ɛnɔ cuɛ ŋaknɔm ŋak guäth palä kɛ ji̱ Juudh kɛnɛ Jur tin ca rɔ̱ ka̱m Kuoth, kä la ŋakɛ ŋaknɔmni guäth ko̱kä ni ciaŋ kɛnɛ nɛy tɔ̱ te wanɛ mɔ tɔ̱. 18Kä cu tha̱a̱ŋ ŋi̱eecni tin guɔ̱ɔ̱rkɛ ŋi̱i̱c Ɛpi-ku-ruth#17:18 Ɛpi-ku-ruth Kɛ nɛy ti ŋäth kɛ ɣöö tɛ̈th lɔaac min la ca̱r wec, ɛ jɛn la pek teekä mɔ. kɛnɛ nɛy tin guɔ̱ɔ̱rkɛ ŋi̱i̱c in cɔali Thɛ-to-ik#17:18 Thɛ-to-ik Kɛ nɛy ti ŋa̱th kɛ ɣöö tëk ɛ mi thil tɛ̈th lɔaac kiɛ jiath lɔaac. Tëk ɛ mi te nɔ. ŋaknɔm ŋak kɛ jɛ. Cu tha̱a̱ŋkiɛn wee i̱, “Ɛŋu mi go̱o̱r ram ɛ kui̱c ŋu ɛ jɛ i̱ bɛ lat?” Cu nɛy ti kɔ̱kiɛn ɛ loc i̱, “Ce̱tdɛ kɛ mi lätdɛ ni naath kuth kɔ̱kiɛn.” (Kä nɛmɛ ɛ ɣöö ci Puɔl kɛ la̱t thuk ti gɔw kɛ kui̱ Yecu kɛnɛ jiëcdɛ li̱th.) 19Kä cukɛ Puɔl ka̱n, kä cukɛ jɛ nööŋ guäth mi cɔal i̱ A-ri-ɔ-pa-gäth, kä cukɛ thiec jɛ i̱, “Görkɔ ɣöö bakɔ ŋi̱i̱c in pay i̱ nööŋ min kämi naath ŋa̱c. 20Kɛ ɣöö tha̱a̱ŋ ŋɔaani tin liɛŋkɔ tin latdi ga̱ykɛ kɔ, kɛ kui̱ ɛmɔ görkɔ ɣöö bakɔ luɔtdɛ ŋa̱c.” 21Kä ji̱ A-thɛn diaal kɛnɛ Jur ti cieŋ thi̱n thilɛ mi latkɛ ɛ ni lat kɛnɛ li̱eŋ kä mi pay tuɔɔk. <br />
  22Kä ɛnɔ cu Puɔl rɔ cuŋ nhiam nath kä A-ri-ɔ-pa-gäth wëë i̱, “Yɛn ji̱ A-thɛn, cä nɛn kɛ dup ti ŋuan ɛn ɣöö ta̱yɛ kɛ ciaaŋ kuoothä. 23Kɛ ɣöö min ja̱a̱lä rɛy wec kä guɛcä tin pal yɛn kɛ, rɛydiɛn cua yi̱k jek mi ca gɔ̱r i̱, ‘Duŋ kuɔth mi /ca ŋäc.’ Kä ɛn min palɛ kä /cia ŋäc, ɛ jɛn la̱tdä yɛ mɛ. 24Kuoth in ci ɣɔw cak kɛnɛ ti diaal tin te rɛydɛ min la Kuäär nhial kɛnɛ piny, /cɛ cieŋ rɛy lueekni palä ti la̱tkɛ ɛ naath kɛ tetkiɛn. 25Kä /ca jɛ lätikä kɛ tet nath, ce̱tkɛ mi tëëkɛ mi go̱o̱rɛ. Kä jɛn puɔ̱nydɛ ɛ jɛn käm nɛy diaal tëk ɔ, kɛnɛ yiëë kɛ ŋɔaani diaal. 26Kä ni kä ram kɛl cɛ döör diaal cak kɛ ɣöö bikɛ cieŋ wi̱i̱ muɔ̱ɔ̱n kɛɛliw. Kä cu puɔ̱nydɛ jɛ car ɛ nɛy kä ɛ wi̱ni ɛnɔ bikɛ cieŋ thi̱n ɔ, 27kɛ ɣöö bikɛ Kuoth go̱r, kä dɔ̱ŋ bikɛ jɛ jek mi cikɛ jɛ go̱r, a cäŋ ni mɔ /cɛ na̱n kɛ ramɔ kä kɔn ɔ. 28Kɛ ɣöö ‘Rɛydɛ, ciëŋnɛ kä ja̱lnɛ, kä tëknɛ thi̱n.’ Ce̱tkɛ min ci tha̱a̱ŋ ca̱a̱kni dinkun ɛ lar i̱, <br />
  ‘Kɛ ɣöö kɔn bä lapnɛ gaatkɛ.’ <br />
  29Kä ɛnɔ min lapnɛ gaat Kuɔth, /canɛ jɛ dee car i̱ ce̱t ta̱a̱ Kuoth kɛ da̱a̱p kiɛ ciɛk in bo̱r kiɛ päm mi ca la̱t kɛ tet raam mi kuur. 30Cu Kuoth gua̱th tëë kui̱c naath ŋɔaani thi̱n päl, kä duundɛ ɣöö täämɛ lärɛ naath lat gua̱thni diaal kɛ ɣöö bikɛ rɔ ri̱t dueeri. 31Kɛ ɣöö cɛ cäŋ in bɛ ɣɔw luk kɛ cuɔ̱ɔ̱ŋ nyoth kɛ ram in cɛ kuany. Kä kɛ mɛmɛ cuɛ thuɔ̱k nyuɔ̱th nɛy diaal kɛ jiëcdɛ li̱th.” <br />
32Kä mëë ca ruac jiecä li̱th liŋ, cu tha̱a̱ŋkiɛn ɛ buy. Kä duundɛ ɣöö cu tin kɔ̱ŋ wee i̱, “Bakɔ ji̱ nyɔk kɛ li̱eŋ, kɛ kui̱ kä mɛmɛ.” 33Kä ɛnɔ cu Puɔl kɛ ba̱ny piny. 34Kä duundɛ ɣöö cu tha̱a̱ŋ nath rɔ̱ ma̱t jɛ, kä cukɛ ŋa̱th, te rɛydiɛn kɛ Day-o-nii-thiäth raan A-ri-ɔ-pa-gäth, kɛ ciek mi cɔal i̱ Da-ma-rith, amäni nɛy kɔ̱kiɛn kɛɛl kɛ kɛ. </p>
<h3><a href="act chapter.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<p><br />
</p>
</body>
</html>
