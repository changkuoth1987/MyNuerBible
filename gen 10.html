<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<p>10 <br />
  Gaat gan Nowa <br />
  (1 Kuɛ̈n 1:5-23) <br />
  1Täämɛ ti̱ti̱ kɛ kɛn ciööt gan Nowa ni Cɛm kɛ Ɣɛ̈m kɛ Ya-pɛth tëë ci kɛn kɛ di̱eth kɛ kɔr nyɔac. <br />
  2Gaat Ya-pɛth kɛn ti̱n, Go-mɛr kɛ Ma-gog kɛ Ma-dhay kɛ Ya-wan kɛ Tu-bal kɛ Mɛ-cɛk kɛ Ti-rath. 3Go-mɛr gaatkɛ kɛ Ac-kä-nadh kɛnɛ Ri-path kɛ To-gar-ma. 4Kä Ya-wan gaatkɛ kɛ Ɛ-li-ca kɛ Tar-cic kɛ Ki-tim kɛ Ro-da-nim. 5Tɔ̱tɔ̱ kɛ kɛn diëëth nɛɛni tin ciaŋkɛ ni gëk bäpdiit. Tɔ̱tɔ̱ kɛ kɛn pek gan Ya-pɛth rölikiɛn kɛ ciëëŋkiɛn kɛ döörikiɛn kɛ thukiɛn ti gööl. <br />
  6Gaat Ɣɛ̈m ti̱n, Kuc kɛ I-jëp kɛnɛ Put kɛ Kɛ-naan. 7Cu gaat Kuc a Thɛba kɛnɛ Ä-wi-la kɛ Thab-ta kɛnɛ Rɛɛma kɛ Thab-tä-ka. Cu gaat Rɛɛma a Cɛba kɛnɛ Dɛ-dan. 8Kä cu Kuc Nim-rɔd di̱eth, kä cuɛ la jio̱l nɛɛni tëë bum ni kɛn ɛlɔ̱ŋ wi̱i̱ muɔ̱ɔ̱n. 9Cu Nim-rɔd a kääk le̱e̱ni mi lia̱a̱ nhiam Kuɔth Nhial. Ɛ jɛn ɛ ni̱n la wa i̱, “Päärɛ kɛ Nim-rɔd mëë mɔ kääk le̱e̱ni mi lia̱a̱ nhiam Kuɔth Nhial.” 10Cu wi̱i̱ tëë ruaacɛ rɔ lɔth ni rɛɛk Ba-bɛl kɛ Ɛ̈-rɛk kɛnɛ A-kad, te kɛn diaal rɛy rööl Ci-nar. 11Cuɛ jiɛɛn ɛn ro̱o̱l ɛmɔ kä cuɛ wä ro̱o̱l A-thi-ri-ya, kä cuɛ Ni-nɛ-be täth kɛ Rɛ-böth-ir kɛ Kala 12kɛ Rɛ-thɛn kam Ni-nɛ-be kɛnɛ Kala, min la rɛk in di̱t ni jɛn. 13Cu I-jëp Lu-dim di̱eth kɛnɛ Ä-na-mim kɛ Lɛɛ-bim kɛnɛ Nap-tu-im, 14kɛ Pa-ru-thim, kɛ Ka-thä-lim kɛnɛ Ku-riit kɛ min mɔ gua̱ndɔɔŋ ji̱ Pi-li-thɛt. <br />
  15Gaat Kɛ-naan kɛ Dhi-don min la gatdɛ min kɛ̱̈ɛ̱̈ kɛnɛ Ɣɛ̈th, 16kä cu Kɛ-naan a gua̱ndɔɔŋ ji̱ Yɛ-buth kɛ ji̱ Ɛ-mor kɛ ji̱ Gir-gac 17kɛ ji̱ Iwi kɛ ji̱ Arka kɛ ji̱ Thiin 18kɛ ji̱ Ar-wad kɛ ji̱ Dhɛ-mar kɛnɛ ji̱ Ä-math. Kɛ gua̱a̱th ëë wä nhiam cu thuk duëli gan Kɛ-naan rɔ däkä piny 19a cu pe̱k këth dhɔaariɛn rɔ lɔth ni kä Dhi-don a wä nikä Gɛ-raar a räth ni Gadha, kä a lɛnɛ nikä Thɔ-dɔm kɛnɛ Go-mo-ra kɛ A-dɛ-ma kɛnɛ Dhɛ-bo-yim a räth ni Laca. 20Tɔ̱tɔ̱ kɛ kɛn gaat Ɣɛ̈m kɛ rölikiɛn kɛ ciëëŋkiɛn kɛ dho̱rikiɛn kɛ thukiɛn ti gööl. <br />
  21Kä Cɛm däman Ya-pɛth in di̱i̱t cuɛ lɛni tekɛ gaat, kä ɛ jɛn gua̱ndɔɔŋ gan E-bɛr diaal. 22Gaat Cɛm kɛ kɛn Ee-lam kɛ A-cur kɛ Ar-pak-cad kɛ Lud kɛnɛ Ä-ram. 23Cu gaat Ä-ram a Udh kɛ Ɣul kɛ Gɛ-thɛr kɛnɛ Mac. 24Cu Ar-pak-cad a gua̱n Cɛla, kä cu Cɛla E-bɛr di̱eth. 25Cu E-bɛr gaat da̱ŋ rɛw di̱eth, gat kɛl cɔalɛ Pɛ-lɛg kɛ ɣöö ni̱nikɛ cua naath diaal däk gööli wi̱i̱ muɔ̱ɔ̱n, kä cu ciöt däman a Yɔk-tan. 26Cu Yɔk-tan Al-mo-dhad di̱eth kɛnɛ Cɛ-lɛp kɛ Ä-dhar-ma-wɛth kɛ Yara 27kɛ Ä-do-ram kɛ U-dhal kɛ Diik-la 28kɛ O-bal kɛ Ä-bi-meel kɛ Cɛba 29kɛ O-për kɛ Ä-wi-la kɛnɛ Yo-bab. Kɛn tɔ̱tɔ̱ diaal kɛ kɛn gaat Yɔk-tan. 30Kä cu gua̱a̱th ëë cikɛ cieŋ thi̱n rɔ lɔth ni kä Meca min wä Thɛ-par a räth päämni lotdä känyä ca̱ŋ. 31Tɔ̱tɔ̱ kɛ kɛn gaat Cɛm rölikiɛn kɛ ciëëŋkiɛn dho̱rkiɛn kɛ thukiɛn ti gööl. <br />
32Ti̱ti̱ kɛ kɛn gaat Nowa kɛ kɔr nyɔac kɛ pe̱k karikiɛn kɛnɛ dho̱rkiɛn. Kä kɛ cu döör wec muɔ̱ɔ̱n diaal rɔ di̱eth kɛ kɔr nyɔac. </p>
<h3><a href="gen chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<p><br />
</p>
</body>
</html>
