<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<p>13</p>
<p>Ruac go̱o̱kä mi jiääk kɛ kui̱ Bɛ̈-bi-lɔn<br />
  1Nɛmɛ ɛ ruac ëë ci ben kä I-ca-yaa gat A-modh kɛ kui̱ Bɛ̈-bi-lɔn.<br />
  2Yiathɛ bɛɛr piny ni bi̱i̱kä<br />
  pa̱a̱m mi car car,<br />
  cɔalɛ kɛ kɛ jɔw mi di̱i̱t,<br />
  wɛ̈tdɛ kɛ kɛ tetkun kɛ ɣöö<br />
  bikɛ ben rɛc kɛ thuk tin<br />
  la wä kɛ ji̱ luthä rɛc.<br />
  3Ɣän cä raandä min rɛl rɔ<br />
  la̱r lär,<br />
  cä nɛɛkä tin bum cɔl kɛ ɣöö<br />
  ba ŋɛ̈ɛ̈nydä wä la̱t,<br />
  nɛy tin tɛth lo̱ckiɛn kɛ ɣöö<br />
  ba la̱tdä la̱t.<br />
  4Liɛŋɛ rɔal wi̱i̱ päämni,<br />
  min ce̱tkɛ jɔw nɛɛni<br />
  ti ŋuan!<br />
  Liɛŋɛ rɔal rɛy kuääri,<br />
  ce̱tdɛ nikɛ rɔal dööri<br />
  ti te guäth kɛl!<br />
  Kuoth Nhial in la Ruey Ɣɔaa<br />
  rialɛ rɛmdɛ ikä kɛ ko̱r.<br />
  5Bäkɛ ni muun mi nɔ̱a̱n,<br />
  bäkɛ ni peek ɣɔaa,<br />
  ɛn Kuoth Nhial kɛnɛ yio̱w gaakdɛ,<br />
  kɛ ɣöö bɛ wi̱c muɔ̱ɔ̱n<br />
  däk kɛɛliw.<br />
  6Wieeɛ, kɛ ɣöö ci cäŋ luɔ̱k<br />
  Kuɔth Nhial thia̱k,<br />
  da̱k Kuɔth I-thɛ-rɛl bɛ ben!<br />
  7Kɛ kui̱c ɛmɔ bi tet diaal töl,<br />
  kä bi lo̱c nɛɛni diaal baath,<br />
  8kä bikɛ dual kɛn diaal.<br />
  Bi bɛ̈c kɛnɛ cuɔ̱c kɛ käp,<br />
  bikɛ te rikä ce̱tnikɛ<br />
  ciek mi dap.<br />
  Bikɛ rɔ̱ guic ni dualä,<br />
  kɛ wäŋ ti tith ce̱tnikɛ mac.<br />
  9Nɛnɛ, cäŋ luɔ̱k Kuɔth Nhial<br />
  a bëëni,<br />
  ɛ cäŋ mi bɛc bɛc,<br />
  cäŋ gaak mi leth,<br />
  ɛn cäŋ ɛmɔ bɛ wi̱c muɔ̱ɔ̱n<br />
  jak kä day,<br />
  kä bɛ ji̱ dueeri tin<br />
  cieŋ thi̱n näk.<br />
  10Ci ciɛr nhial kɛ kuɛl bi buay,<br />
  kä bi cäŋ a muth nikɛ<br />
  känydɛ,<br />
  kä /ci pay bi buay.<br />
  11Kä ɣän Kuoth Nhial bä wi̱c muɔ̱ɔ̱n<br />
  däk kɛ kui̱ jiäknikɛ,<br />
  kä bä ji̱ nyuɔɔni duäc<br />
  kɛ dueerkiɛn,<br />
  kä bä kac ji̱ liakä moc kɛ pek,<br />
  kä bä nɛy tin rɛ̈ŋ<br />
  jak kä muɔ̱l.<br />
  12Bä naath jak kä dak ce̱tnikɛ<br />
  da̱a̱p mi lɛy lɛy,<br />
  bikɛ kuɛ̈ɛ̈ ce̱tnikɛ da̱a̱p A-pir-ka.<br />
  13Kɛ kui̱c ɛmɔ bä pua̱a̱r<br />
  jak kä lathɛ jɛ,<br />
  kä bä piny woc guäthdɛ,<br />
  ɛn cäŋ ɛmɔ mi wa̱a̱ gakdä nyoth<br />
  ɣän Kuoth Nhial<br />
  in la Ruey Ɣɔaa.<br />
  14Kɛn naath bikɛ wur<br />
  ce̱tnikɛ kɛɛw ti kakɛ,<br />
  kɛnɛ dët ti thil ram<br />
  mi rolkɛ,<br />
  bi ram ɔ loc nikä nɛɛkiɛn,<br />
  bi ram ɔ rɔ bar dhɔriɛn.<br />
  15Kä ram mi wa jek ba jɛ yiɛth,<br />
  kä ram ɔ wa käp ɔ ba jɛ näk.<br />
  16Kä ba gaatkiɛn näk ni waaŋdiɛn,<br />
  kä ba kuak dho̱rikiɛn pɛc,<br />
  kä ba mänkiɛn ka̱n kɛ buɔ̱m.<br />
  17Nɛnɛ, ɣän bä ji̱ Ma-day<br />
  jak kä makɛ kɛ,<br />
  tin /ci riɛk kɛ ciɛk<br />
  in bo̱r kiɛ da̱a̱p.<br />
  18Kä bi bäärikiɛn ŋuɛ̈tni ba̱r,<br />
  kä /cikɛ bi tekɛ kɔ̱a̱c<br />
  lɔaac kɛ gaat,<br />
  /cikɛ nyintiɛtni bi pälikä.<br />
  19Bɛ̈-bi-lɔn gɔaa ni jɛn<br />
  kä kuääri diaal,<br />
  min la liak ji̱ Bɛ̈-bi-lɔn,<br />
  bɛ ce̱tnikɛ Thɔ-dɔm kɛnɛ Go-mo-ra,<br />
  tëë däk Kuoth kɛ.<br />
  20Kä thilɛ ram mi bi<br />
  cieŋ ɛn wi̱ni,<br />
  kiɛ mi bi cieŋ thi̱n<br />
  ri̱cni diaal,<br />
  kä thilɛ Ä-rab mi bi kɛmɛdɛ<br />
  yiath piny thi̱n,<br />
  kä thilɛ yieen deet<br />
  mi bi detkɛ jak<br />
  kä tɔ̱ɔ̱c ɛn wi̱ni.<br />
  21Bi cieŋ ni ley dɔaar ɛn wi̱ni,<br />
  kä bi cieŋ ni guɔɔr<br />
  duëlikɛ,<br />
  ɛn wi̱ni bi cieŋ ni wuɔ̱t thi̱n,<br />
  bi tuk ni rɔɔm dɔaar thi̱n.<br />
  22Bi wiee ni ya̱a̱k rɛy ti̱ecnikɛ<br />
  tin buɔ̱m buɔ̱ɔ̱m,<br />
  kä bi guɔɔr ciɛŋ<br />
  ni duël tin gɔw,<br />
  ci gua̱a̱thdɛ cop,<br />
  /ci ni̱nikɛ ŋot kɛ ŋuan.</p>
<h3><a href="isa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<p>&nbsp;</p>
</body>
</html>
