<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
2 <br />
Ruac malä Kuɔth kɛ wi̱c muɔ̱ɔ̱n <br />
(Mikaa 4:1-3) <br />
1Nɛmɛ ɛ nyuuth ëë ci I-ca-yaa gat A-modh ɛ nɛn kɛ kui̱ Juda kɛnɛ Jɛ-ru-tha-lɛm. <br />
2Kä kɛ ni̱n tia̱ bi beni, <br />
bi päm in ca luak Kuɔth <br />
Nhial täth thi̱n, <br />
bi bär ni jɛn kä pääm diaal, <br />
kä bi döör diaal rɔ̱ dol thi̱n. <br />
3Kä bi nɛy ti ŋuan ben, <br />
kä bikɛ wee i̱, “Bia wanɛ <br />
wi̱i̱ pa̱a̱m Kuɔth Nhial, <br />
wanɛ luaak Kuɔth <br />
ji̱ I-thɛ-rɛl. <br />
Dɔ̱ŋ bɛ kɔn nyuɔ̱ɔ̱th kɛ duɔ̱pkɛ <br />
ɛ banɛ ja̱l thi̱n.” <br />
Kɛ ɣöö bi ŋuɔ̱t ben kä Dha-yɔn, <br />
kä ba ruacdɛ lat kä <br />
Jɛ-ru-tha-lɛm. <br />
4Kä bɛ kam dööri ti ŋuan luk, <br />
kä bɛ kam nɛɛni ti ŋuan lat. <br />
Bikɛ thɛpnikiɛn täth ala puɔ̱ri, <br />
kä bikɛ mutnikiɛn täth ni <br />
car caari. <br />
Kä bɛ thil do̱r mi nyiëëny <br />
kɛ do̱r in dɔ̱ŋ, <br />
kä bikɛ ko̱r cu kui̱c. <br />
Luk Kuɔth kɛ ji̱ liakä <br />
5Lö dhɔr Je-kɔb, <br />
bër wanɛ ja̱l rɛy buɔyä <br />
Kuɔth Nhial! <br />
6Ci nɛɛku lo̱k lö Kuoth Nhial, <br />
ni ji̱ dhɔaar Je-kɔb. <br />
Cikɛ thia̱a̱ŋ kɛ cär ti̱tni <br />
ji̱ kuec känyä ca̱ŋ, <br />
a latkɛ tin bi tuɔɔk ce̱tnikɛ <br />
ji̱ Pi-li-thɛt, <br />
kä cukɛ cär juri tɔ̱tɔ̱ nhɔk. <br />
7Ci mundiɛn thia̱a̱ŋ kɛ ciɛk <br />
in bo̱r kɛnɛ da̱a̱p, <br />
a thilɛ ria̱ŋdiɛn pek. <br />
Kä ci mundiɛn thia̱a̱ŋ kɛ jiöŋkööri, <br />
a thilɛ thurbiɛɛlikiɛn pek. <br />
8Ci mundiɛn thia̱a̱ŋ kɛ kuth jiɛn, <br />
a pal kɛn ni kuth tin ci kɛn <br />
kɛ la̱t kɛ tetkiɛn, <br />
tin ci yiɛt tetnikiɛn kɛ la̱t. <br />
9Kɛ kui̱c ɛmɔ ba naath luɔ̱c piny <br />
a bi ram ɔ kɔ̱a̱c, <br />
duundɛ ɣöö cukɛ <br />
pälikä lö Kuoth! <br />
10Wër rɛy kɔ̱kä pa̱a̱m, <br />
teeyni rɔ rɛy puɔ̱li piɛny <br />
kɛ kui̱ gaak Kuɔth Nhial, <br />
kɛnɛ buay bumädɛ. <br />
11Ba ji̱ liakä jak kä kɔ̱c, <br />
kä ba liak kacädiɛn luɔ̱c piny, <br />
ɛ ni Kuoth Nhial kä rɔa ba liak ɔ <br />
ɛn cäŋ ɛmɔ. <br />
12Te Kuoth Nhial in la Ruey Ɣɔaa <br />
kɛ cäŋ mi cɛ rialikä, <br />
kɛ kui̱ nɛɛni diaal <br />
tin ji̱ liakä, <br />
kɛnɛ nɛy diaal tin kapkɛ rɔ̱ nhial, <br />
bakɛ luɔ̱ɔ̱c ni piny. <br />
13Bɛ luɔ̱ɔ̱r Lɛ-ba-nɔn tin ba̱r ba̱a̱r <br />
kä bum nööŋ piny, <br />
kɛnɛ jiɛn thëëp Ba-can tin bum, <br />
14kɛ pääm diaal tin ba̱r ba̱a̱r, <br />
kɛn pääm diaal tin te <br />
ni nhial, <br />
15kɛnɛ ti̱ec diaal tin bär, <br />
kɛ pa̱nyni diaal <br />
tin buɔ̱m buɔ̱ɔ̱m, <br />
16kɛ babuuri Tar-cic diaal, <br />
kɛnɛ babuuri diaal tin gɔw. <br />
17Ba liak nath nööŋ ni piny, <br />
kä ba liak raamɔ kɛ rɔ <br />
ka̱p ni piny, <br />
ɛ ni Kuoth Nhial kä rɔa ba <br />
liak ɔ ɛn cäŋ ɛmɔ. <br />
18Kä bɛ thil kuth jiɛn. <br />
19Wiaa tɛ̱̈ɛ̱̈ rɔ̱ rɛy kɔ̱a̱kni pa̱a̱m <br />
kɛnɛ rɛy kɔ̱a̱kni piɛny, <br />
kɛ kui̱ gaak Kuɔth Nhial, <br />
kɛnɛ buay ruëcdɛ <br />
mi wëë rɔ wä jiɛc kɛ ɣöö <br />
bɛ wi̱c muɔ̱ɔ̱n jakä dual. <br />
20Ɛn cäŋ ɛmɔ bi naath kuthkiɛn <br />
tin ca täth kɛ ciɛk in bo̱r <br />
kɛnɛ da̱a̱p tin palkɛn kɛ. <br />
Bikɛ kɛ yuɔ̱r li̱kli̱kni <br />
kɛnɛ ŋaprɔ̱kɛdhɔ̱tni. <br />
21Mi wä Kuoth wi̱c muɔ̱ɔ̱n jakä dual <br />
bi naath rɔ̱ wä tɛ̱̈ɛ̱̈ rɛy kɔ̱a̱kni <br />
kɛnɛ rɛy puɔ̱li piɛny, <br />
kɛ gak Kuɔth Nhial <br />
kɛnɛ buay ruëcdɛ. <br />
22/Cu lɛ ŋäth ni naath, <br />
tin yiëë nikɛ ce̱tkɛ ji̱. <br />
Kɛ ɣöö ɛŋu dëë kɛn ɛ la̱tdɔ? <br />
<h3><a href="isa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
