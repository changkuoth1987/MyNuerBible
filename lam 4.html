<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
4 <br />
Da̱k Jɛ-ru-tha-lɛm <br />
1Mi ci da̱a̱p biɛlɛ pälɛ! <br />
Ci pääm luaak Kuɔth <br />
te ni duɔ̱pni. <br />
2Ŋuɛ̈tni Dha-yɔn ce̱tkɛ <br />
nikɛ da̱a̱p, <br />
kä täämɛ cikɛ ce̱tnikɛ mun <br />
in la ta̱thkɛ dha̱a̱ri <br />
ɛ tääth muɔ̱ɔ̱n. <br />
3A ca ni wec guɔɔri, <br />
mi luëëthkɛ gaatkiɛn thi̱n, <br />
kä ci nɛɛkä kiɛth ce̱tnikɛ <br />
wuɔ̱t däärdɔaar. <br />
4A ci lëëp dho̱li dɔp ni <br />
nyääriɛn nhial kɛ kui̱ rɛ̈w, <br />
lim gaat mi̱eth, <br />
kä thilɛ ram mi moockɛ. <br />
5Kä nɛy tëë ca mi gɔaa kɔn cam, <br />
li̱w ni kɛn duɔ̱pni. <br />
Kä nɛy tëë pith rɛy riäŋä, <br />
cikɛ li̱w wuɔ̱thni di̱rä <br />
jiäkni kɛ go̱r mi̱eth. <br />
6Duäc nɛɛnikä di̱t ni jɛn <br />
kä duäc Thɔ-dɔm, <br />
mëë cu da̱k kɛ gua̱a̱th mi tɔt, <br />
kä thilɛ ram mi cu jɛ luäk. <br />
7Bööthkɛ läŋ nikɛn kä pi̱w, <br />
kä buɔy nikɛn kä cak, <br />
tekɛ kɛ pua̱ny ti ya̱ni <br />
ti puath puaath. <br />
8Ci nhiamdiɛn cuɔl ɛ cuc kɛ lia̱a̱, <br />
a /ca kɛ ŋic duɔ̱pni. <br />
Kä ci guɔ̱pdiɛn ko̱t pua̱ny <br />
cɔ̱ɔ̱nikiɛn. <br />
9Gɔw ni nɛy tin na̱kɛ kɛ thɛp, <br />
kä nɛy tin li̱w kɛ buɔth, <br />
kɛn nɛy tin li̱w kɛ luaaŋ, <br />
kɛ thil kä mi camkɛ. <br />
10A ci män thal ni gaatkiɛn <br />
ala mi̱eth, <br />
kɛ kui̱ rikä min ci ben kä nɛɛkä. <br />
11Ci Kuoth Nhial rɔ col kɛ gakdɛ, <br />
cɛ Dha-yɔn yuɔ̱r mac in <br />
ci jɛ waŋ ni ke̱ŋnikɛ. <br />
12Kä /ci kua̱r wec muɔ̱ɔ̱n <br />
kɛnɛ nɛy tin cieŋ <br />
thi̱n ɛ ŋäth, <br />
ɛn ɣöö dee ji̱ tɛ̈r coth <br />
kä Jɛ-ru-tha-lɛm. <br />
13Ɛn nɛmɛ bëë kɛ kui̱ dui̱rä <br />
gööknikɛ, <br />
kɛnɛ bööth palädɛ, <br />
tëë wuɔ̱thkɛ riɛm nɛɛni <br />
ti thil ŋu piny rɛydɛ. <br />
14Ɛ jɛn kukɛ yi̱ec ɔ rɛy duɔ̱pni <br />
ce̱tkɛ nɛy ti ciöör, <br />
ca rɔ nyon kɛ riɛm a thilɛ <br />
ram mi dëë guëër. <br />
15Kä cu naath kɛ jiök i̱, <br />
“Wiaa! Yɛn nɛy ti <br />
cia rɔ̱ ya̱r!” <br />
“Wiaakɛ! /Cuarɛ nɛy gueer!” <br />
Inɔ cikɛ cu yi̱i̱c rɛy nath, <br />
kä cu tha̱a̱ŋ nath wee i̱, <br />
“Akɛ /ci lɛ cieŋ kɛɛl <br />
kɛ kɔn.” <br />
16Kä cu Kuoth Nhial kɛ <br />
riaw kä piny, <br />
a /cɛ kɛ lɛ car, <br />
/ca bööth palä lɛ luɔ̱th, <br />
kä /ca di̱t lɛ nhɔk. <br />
17Kä ci wäŋkɔ cuuc kɛ guec baaŋ, <br />
kɛ go̱r luäkä, <br />
kɛ ɣöö guic nɛy ni nɛy <br />
ti /ca kɔ dee luäk. <br />
18Ji̱ tɛ̈r guɛckɛ kɔ, <br />
ɛ /cakɔ pen ja̱l duɔ̱pnikɔ, <br />
kɛ ɣöö ci ni̱nkɔ thia̱k, <br />
ci guut ben kä kɔ. <br />
19Nɛy tin juɔckɛ kɔ, <br />
puɔlnikɛn kä cor nhial, <br />
juɔckɛ nɛy wuɔ̱thni päämni, <br />
kä nyuɔ̱rkɛ nɛy ikä <br />
rɛy dɔaar. <br />
20Kä cikɛ tëkda min la kuäär <br />
in ca kuany <br />
ɛ Kuoth Nhial käp, <br />
min caar nɛy ɛ i̱, <br />
“Dëëkɔ tëk kɛ jɛ rɛy nath.” <br />
21A lɔcdu tɛth lö nya Ɛ-dɔm <br />
min cieŋ kä Udh, <br />
duuŋdɛ ɣöö bi lɛni da̱k bä, <br />
a bi ja̱l ni juutdä. <br />
22Kä bi duäcdu lɛni thuk <br />
lö nya Dha-yɔn, <br />
/ci Kuoth Nhial ji̱ bi <br />
lɛ päl ɛla pɛ̈c. <br />
Kä ji̱n nya Ɛ-dɔm bɛ ji̱ duäc <br />
kɛ dueerku, <br />
kä bɛ jiäku lat raar. <br />
<h3><a href="lam chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
