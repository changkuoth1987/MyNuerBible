<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<p>6 <br />
  1Kɛ ɣöö min la̱tkɔ kɛɛl kɛ jɛ, inɔ, la̱ŋkɔ yɛ i̱ /cia puɔ̱th Kuɔth bi ka̱n baaŋ. 2Kɛ ɣöö cɛ lar i̱,#6:2 Ica 49:8. <br />
  “Kɛ gua̱a̱th mi ro̱ŋ cä yɛ liŋ, <br />
  kä kɛ cäŋ känä cä yɛ luäk.” <br />
  Nɛnɛ, mɛmɛ ɛ jɛn gua̱a̱th in ro̱ŋ, kä nɛnɛ, ɛn wa̱lɛ ɛ cäŋ känä! 3Thilɛ mi bum mi cakɔ la̱th dup ran, kɛ ɣöö bɛ thilɛ bɛ̈l mi ba jek kä la̱tda. 4Kä duundɛ ɣöö ce̱tkɛ ji̱ läätdä Kuɔth nyuɔthkɔ rɔ̱ kä ti diaal, kɛ dhi̱eel mi di̱i̱t, rɛy rikni, kɛnɛ ciaaŋ jiääk, kɛ ti bɛ̈c bɛ̈ɛ̈c, 5kɛ duäc, kɛnɛ yiɛni, kɛ rɔal, kɛnɛ lät ti bɛc, kɛ thil ni̱en, kɛnɛ buɔth. 6Kä kɛ ciaaŋda mi wic wic, kɛnɛ ŋäc ŋɔaani, kɛ päl, lɔaac piny, kɛ gɔɔy, kɛ yiëë mi rɛl rɔ, kɛnɛ nhök mi thuɔ̱k, 7kɛ ruac mi thuɔ̱k, kɛnɛ buɔ̱m Kuɔth, kä yio̱w kööran ɛ ciaaŋ cuŋni kɛ kui̱ tetdä cuëëc kɛnɛ tet caam. 8Luɔ̱thkɛ kɔn, kä jakɛ kɔn kä po̱c, kuëthkɛ kɔn kä liakɛ kɔn. Ciaŋkɛ kɔ ce̱tkɛ ji̱ kacä, kä ŋotdɛ latnɛ ni thuɔ̱k, 9kä ce̱tkɛ nɛy ti kueckɛ, kä ŋotdɛ ŋa̱ckɛ kɔ agɔaa, kä ce̱tkɛ mi cakɔ li̱w, kä nɛnɛ, tëk kɔ, kä ce̱tkɛ ti ca duäc, kä ŋuɔtkɔ /ka̱nkɔ näk, 10ciaŋkɛ kɔ ce̱tkɛ nɛy ti jiɛth lo̱ckiɛn, kä tɛth lo̱ckɔ ni ciaŋ, ce̱tkɛ nɛy ti can, kä ŋotdɛ ria̱ŋkɔ nɛy ti ŋuan, kä ce̱tkɛ nɛy ti thil ŋu, kä ŋotdɛ ta̱kɔ kɛ ti diaal. <br />
  11Kä cakɔ ruac kɛ yɛ kɛ thuɔ̱k, yɛn ji̱ Ko-rinth, kɔn cakɔ lo̱ckɔ lëp yɛ. 12Kɔn /ka̱nkɔ yɛ gaŋ, ɛ nhök lɔaacdun ɛn nɔ gaŋ yɛ mɔ. 13Kä ɣän ruacä kɛ yɛ ce̱tkɛ mi ruacä kɛ gaatkä. Yɛn bä nyuɔ̱thɛ kɔ ɛn ciaaŋ ɛmɔ. Lɛ̈pɛ lo̱ckun bä. <br />
  Lui̱k kɛ kui̱ ŋi̱i̱cä nɛɛni ti thil Kuoth <br />
  14/Cuarɛ rɔ̱ mat kɛ nɛy tin thil ŋa̱th. Kɛ ɣöö ɛ ma̱t in mi̱th te kam ŋuɔ̱tni mɔ kɛnɛ ciaŋ cuŋni? Kiɛ ɛ mat in mi̱th te kam buɔyä kɛnɛ muth ɔ? 15Kä ɛ mat ŋukä te kam Kritho kɛnɛ Be-lay-al min la gua̱n jiäkni? Kiɛ ɛ nyuaak ŋukä mi te kam gua̱n ŋäthä kɛnɛ ram mi thil ŋa̱th? 16Ɛ mat ruac ŋukä te kam luaak Kuɔth kɛnɛ kuth guäyni mɔ? Kɛ ɣöö lapnɛ luaak Kuɔth in tëk, kä ce̱tkɛ min ca lar ɛ Kuoth i̱,#6:16 Liib 26:12, Yɛdh 37:27. <br />
  “Bi ɣän cieŋ rɛydiɛn, <br />
  kä bä ja̱l kamdiɛn, <br />
  kä bi ɣän a Kuothdiɛn, <br />
  kä bikɛ a nɛɛkä. <br />
  17 # 6:17 Ica 52:11, Yɛdh 20:34,41. Kɛ kui̱ ɛmɔ bia raar kä kɛ <br />
  kä bia a gööl kä kɛ, <br />
  ruac ni Kuäär. <br />
  /Cuarɛ mi jiääk gueer, <br />
  kä ɛnɔ bä yɛ nyuɔ̱ɔ̱r agɔaa. <br />
  18 # 6:18 2 Tham 7:8,14. Kä bi ɣän a guurun, <br />
  kä bi yɛn a dhɔɔlkä kɛnɛ nyieekä, <br />
ruac ni Kuäär in Leny Buɔ̱mdɛ ti Diaal.” </p>
<h3><a href="2co chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<p><br />
</p>
</body>
</html>
