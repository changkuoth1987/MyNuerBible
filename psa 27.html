<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
27 <br />
Diit puɔnyä ŋäthä <br />
(Dit Dee-bid) <br />
1Kuoth ɛ buaydä kä ɛ käändä, <br />
ɛŋa mi bä dual kɛ jɛ? <br />
Kuoth Nhial ɛ gääŋ yieynikä, <br />
kuɛ la ŋa bä dual kɛ jɛ mɔ? <br />
2Mi wä ji̱ nyuɔɔni ɣä wä mak, <br />
a görkɛ näkdä, <br />
kɛn ji̱ tɛ̈rä kɛnɛ löökä, <br />
bikɛ kɔa̱a̱th kɔ̱thikä <br />
kä bikɛ tëth. <br />
3A cäŋ ca ɣä go̱l ɛ ji̱ tɛ̈rä, <br />
/ci lɔcdä bi baath. <br />
A cäŋ ca ɣä ka̱p ko̱r, <br />
bä ŋot ta̱a̱ kɛ ŋa̱th. <br />
4Ɣän bä thiec ni kɛl <br />
kä Kuɔth Nhial, <br />
ɛ jɛn nɔmɔ bä thiec ɔ, <br />
ɛ ɣöö bä ciɛŋ ni luak <br />
Kuoth Nhial <br />
kɛ ni̱n teekädä diaal, <br />
kɛnɛ ɣöö bä gɔɔy Kuɔth Nhial guic, <br />
bä jɛ wä nɛn ni rɛy luaakdɛ. <br />
5Kɛ cäŋ rikä, <br />
bɛ ɣä tɛ̱̈ɛ̱̈ guäth ciɛŋädɛ, <br />
bɛ ɣä wä ga̱k rɛy duëëlɛ, <br />
kä bɛ ɣä wä la̱th ni wi̱i̱ pa̱a̱m. <br />
6Kä täämɛ bä wi̱cdä kap nhial <br />
kɛ ji̱ tɛ̈rä tin te gëëknikä, <br />
kä bä jɛ thöp muc rɛy luaakdɛ <br />
kɛ tɛ̈th lɔaac. <br />
Ɣän bä Kuoth Nhial puany kɛ dit <br />
kä bä jɛ pua̱t ni thom. <br />
7Liŋ ɣä lö Kuoth Nhial, <br />
mi wa̱a̱ ji̱ cɔl, <br />
te ni kɛ päl lɔaac piny kɛ ɣä, <br />
kä loc ɣä! <br />
8Kä cu lɔcdä ɣä jiök kɛ kui̱du i̱, <br />
“Wër palɛ.” <br />
Kä cua̱ pal ni ji̱n Kuoth Nhial. <br />
9/Cu nhiamdu tëë kä ɣä. <br />
/Cu ja̱ŋdu loc jɔk kɛ gak, <br />
ɛ ji̱n ɛ nëë la luäk ɣä. <br />
/Cu ɣä lo̱k kä /cu ɣä päl <br />
lö Kuoth käändä! <br />
10Cäŋ ci gua̱a̱r kɛnɛ maar ɣä päl, <br />
bi Kuoth Nhial ɣä käp. <br />
11Ŋi̱i̱cni ɣä kɛ duɔ̱ɔ̱pdu, <br />
lö Kuoth Nhial, <br />
bo̱th ɣä kɛ duɔ̱ɔ̱p mi cuŋ <br />
kɛ ɣöö ta̱a̱ kɛ ji̱ tɛ̈r. <br />
12/Cu ɣä käm ji̱ tɛ̈rä, <br />
kɛ ɣöö lat kɛn ni kac <br />
kɛ kui̱dä, <br />
kä lat kɛn ni ko̱r. <br />
13Kä ɣän ŋa̱a̱thä jɛ ɛn ɣöö bä tëk <br />
a bä gɔɔy Kuɔth Nhial nɛn <br />
rɛy teekä nɛmɛ! <br />
14Lip ni luäk Kuɔth Nhial, <br />
bum rɔ a lɔcdu /ci bath, <br />
lip ni luäk Kuɔth Nhial! <br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
