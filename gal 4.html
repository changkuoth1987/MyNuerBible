<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<p>4 <br />
  1Ɣän min luɔtdä mɛn. Kɛn gaat tin bi nyin gua̱ni guäl, ca kɛ ciɛŋ ce̱tnikɛ kuaany mëë ŋotkɛ kɛ gaat, a cäŋ kɛ kɛn gaat tekɛ ŋɔaani diaal ɔ. 2Kä min ŋot kɛn kɛ kuɛ̈ɛ̈, tëëkɛ wutni ti tiɛtkɛ kɛ, amäni cäŋ in ci gua̱n ɛ lar. 3Kä cua jɛn ta̱a̱ ëë tekɛ kɔn, mëë ŋot kɔn kɛ gaat, lapnɛ kuaany yieeni tin ruackɛ ɣɔaa ɛmɛ. 4Kä mëë ci gua̱a̱th in ro̱ŋ cop, cu Kuoth Gatdɛ ja̱k, cua jɛ dap ɛ ciek, dapkɛ jɛ piny ŋutdä, 5kɛ ɣöö bɛ nɛy tin te piny ŋutdä kän, kɛ ɣöö dee kɔn ciöt ni ɣöö gaat Kuɔth mi dɔap jek. 6Kä kɛ ɣöö lapɛ gaat, ci Kuoth Yiëë Gatdɛ jäkä rɛy lo̱cnikɔn, min wiee i̱, “Abba! Guä!” 7Inɔ, ji̱n /ci lɛ ŋot ala kuany, ɛ ji̱n gat, kä mi lapi gat, akuoth bɛ ji̱ ka̱m ti diaal tin tekɛ jɛ kɛ kui̱ gatdɛ. <br />
  Diɛɛr Puɔl kɛ ji̱ Gä-lëë-cia <br />
  8Mëëdan, mëë kui̱c yɛn Kuoth, cu yɛn a kuaany kä ti /ci tɔ̱a̱ kuth ti thuɔ̱ɔ̱k. 9Kä täämɛ min cia ben a cia Kuoth ŋa̱c, kiɛ kɛ ɣöö ba yɛ ŋa̱c ɛ Kuoth, ɛŋu dee yɛn rɔ̱ nyɔk kɛ loc jɔk kä ti jiäk ɔ tin la ruëëc yieeni ti jiäk ɔ? Ɛŋu go̱o̱r yɛn, ɣöö bi yɛn rɔ̱ nyɔk ala kuaanykiɛn ɔ? 10Ŋot yɛn tiit yɛn ni̱n, kɛ päth, kɛ gua̱th runä, kɛnɛ run! 11Ɣän dualä kɛ yɛ ɛn ɣöö la̱tdä min cä lät kä yɛ ba baŋ. <br />
  12Dämaari, ɣän la̱ŋä yɛ, gɔaani ɣöö bia ce̱tkɛ ɣä, kɛ ɣöö bä cu ce̱tkɛ yɛ bä. Thilɛ duer mi cia lät kä ɣä. 13Ŋäc yɛn ɛŋu cä yɛ la̱t thuk ti gɔw kɛ nhiam ɔ, ɛ ɣöö ta̱a̱ kɛ juey. 14Kä a cäŋ ni mëë jueydä ɛ riɛk kä yɛ, /ken yɛn ɣä buy, kä /ken yɛn ɣä lo̱k, kä duundɛ ɣöö ci yɛn nyuɔ̱ɔ̱r ni ɣä agɔaa ce̱tkɛ mi nyuur yɛn ni jääk nhial, kä ce̱tkɛ mi nyuur yɛn ni Yecu Kritho. 15Ɛŋu ci tuɔɔk ɔ kä tɛ̈th lɔaac ëëdan? Kä ɣän puɔ̱nydä dëë wee dee yɛn wäŋkun lööl raar kä dërɛ kɛ ka̱m ɣä mi lotdɛ rɔ ɛ nëë. 16Ɛn täämɛ, ci ɣän a gua̱n tɛ̈run, kɛ ɣöö cä yɛ la̱t ruac mi thuɔ̱k? 17Kɛn nɛy ti̱ti̱ pɛ̈lkɛ ni yɛ, kä /ciɛ kui̱ kä mi gɔaa. Go̱o̱r kɛn ni ɣöö da̱kɛ ni kɔn, kɛ ɣöö bia kulɛ guɔ̱ɔ̱r nikɛ. 18Gɔaa ɛ ɛn ɣöö dee naath yɛ go̱r kɛ kui̱ kä mi gɔaa gua̱thni diaal, kä /ciɛ gua̱a̱th in ta̱a̱ kɛɛl kɛ yɛ kärɔa. 19Gaatkä tin tɔatni, ce̱tkɛ min la mäc dapä a bɛc kä ciek, ɛ jɛ bɛ̈c in tekɛ ɣä kɛ kui̱dun amäni mi ci ciaaŋ Kritho cop lɔɔcdun. 20Dëë go̱r ni mi ta̱a̱ kɛɛl kɛ yɛ ɛn täämɛ a dëë duɔ̱ɔ̱p in ruackɛ ɣä päl, kɛ ɣöö kuecä mɔ dëë carɔ kɛ kui̱dun. <br />
  Nyuuth A-gar kɛnɛ Thara <br />
  21La̱rɛ jɛ ɣä, yɛn nɛy tin nhɔakɛ ɣöö bia cieŋ kɛ ŋut, a /ci yɛn ŋut bi ku liŋ? 22Ca jɛ gɔ̱r ɛn ɣöö te A-bɛ-ram kɛ dhɔɔl da̱ŋ rɛw, kɛl ɛ gat ciëk mi kuany, kä min dɔ̱ŋ ɛ gat ciëk mi lɔr. 23Kä gat ciëk in kuany dapkɛ jɛ kɛ ta̱a̱ ri̱eŋ, kä gat ciëk in lɔr dapkɛ jɛ kɛ ruac mi ca larɛ. 24Täämɛ, nɛmɛ ɛ ruac cäätdä, kɛn män da̱ŋ rɛw ti̱ti̱ kɛ mat ruaacni Kuɔth da̱ŋ rɛw. Ciek kɛl ɛ A-gar, kä bëë kä Päm Thi-nay, daapɛ gaat kɛ kui̱ kuaanyä. 25Täämɛ jɛn A-gar ɛ Päm Thi-nay rɛy rööl Ä-rab-ya, kä jɛn lotdɛ ni Jɛ-ru-tha-lɛm mɛ täämɛ, kɛ ɣöö cieŋɛ kuaanyä kɛnɛ gaatkɛ. 26Kä ciek in dɔ̱ŋ lotdɛ ni Jɛ-ru-tha-lɛm min te nhial. Jɛn lɔrɛ, kä ɛ jɛn mandan. 27Kɛ ɣöö ca jɛ gɔ̱r i̱,#4:27 Ica 54:1. <br />
  “A lɔcdu tɛth, ji̱n ciek mi rol <br />
  mi /ci dap, <br />
  rɔalni kä ki̱tni kɛ tɛ̈th lɔaac <br />
  ji̱n ciek mi /ken bɛ̈c <br />
  dapä met rut. <br />
  Kɛ ɣöö jɛn ciek in ca päl <br />
  bi te ni jɛn <br />
  kɛ gaat ti ŋuan <br />
  kä jɛn ciek in te kɛɛl <br />
  kɛnɛ cɔwdɛ.” <br />
28Täämɛ dämaari, lapɛ gaat tin ca lar ce̱tkɛ Ay-dhɛk. 29Kä ce̱tkɛ gua̱a̱th ëëdan, jɛn gat ëë ca dap kɛ ta̱a̱ ri̱eŋ cɛ gat ëë ca dap kɛ Yiëë ciɛŋ a jiäk, a jɛn ce̱tkɛ täämɛ ɔ. 30Kä ɛŋu ci ruac Kuɔth in Rɛl Rɔ jɛ lar ɔ? Cɛ jɛ lar i̱,#4:30 Tuk 21:10. “Tuk ni kuany raar kɛnɛ gatdɛ, kɛ ɣöö gat ciëk in kuany /cɛ nyin gua̱n bi nyuak kɛɛl kɛnɛ gat ciëk in lɔr.” 31Kä inɔ, dämaari, /ci kɔn a gaat ciëk in kuany, lapnɛ gaat ciëk in lɔr. </p>
<h3><a href="gal chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<p><br />
  <br />
</p>
</body>
</html>
