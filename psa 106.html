<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
106 <br />
Lat ji̱ I-thɛ-rɛl kɛ dueerkiɛn <br />
1Liakɛ Kuoth Nhial, <br />
la̱rɛ Kuoth Nhial tɛ̈th lɔaac, <br />
kɛ kui̱ gɔɔyädɛ, <br />
kɛ ɣöö nhökdɛ min thil <br />
pek ɛ do̱raar! <br />
2Kä ɛŋa mi de̱e̱ lät Kuoth Nhial <br />
tin bum lat, <br />
kiɛ de̱e̱ liakdɛ kɛɛliw nyoth? <br />
3Puɔ̱th akɛ nɛy tin tiɛtkɛ thuɔ̱ɔ̱k, <br />
tin la̱tkɛ ni cuŋ <br />
gua̱thni diaal. <br />
4Tim ɣä lö Kuoth Nhial, <br />
mi wi̱i̱ nɛɛku wä nyuɔ̱th nhök, <br />
kä luäk ɣä mi wi̱i̱kɛ wä kän, <br />
5kɛ ɣöö dëë gɔɔy ciɛŋä nɛɛniku <br />
tin ci mɛk nɛn, <br />
kɛ ɣöö de̱e̱ lɔcdä tɛɛth <br />
kɛ gɔɔy lɔaac dööru, <br />
dëë rɔ ma̱t nɛɛku <br />
tin gɔw lo̱ckiɛn. <br />
6Kɔn kɛ gua̱a̱rikɔ cakɔ duer, <br />
kɔn cakɔ ti jiäk la̱t, <br />
cakɔ nyuɔɔn ti di̱t la̱t. <br />
7Gua̱a̱rikɔ mëë tekɛ kä I-jëp, <br />
/kenkɛ lätku tin ga̱ykɛ <br />
naath tit, <br />
kä /kenkɛ nhökdu min thil pek tim. <br />
Cu kɛ luɔ̱c ni rɔ̱ Kuoth in Di̱t <br />
ni Jɛn Bar in Tidh. <br />
8Kä cuɛ ŋot kɛ mi käänɛ kɛ <br />
kɛ kui̱ cio̱tädɛ, <br />
kɛ ɣöö bɛ buɔ̱mdɛ min <br />
di̱i̱t nyoth. <br />
9Kä cuɛ Bar in Tidh la̱r ri̱et <br />
kä cuɛ kööt, <br />
kä cuɛ kɛ bo̱th kɛ där yiëër <br />
ce̱tdɛ kɛ mi ɛ där dɔaar. <br />
10Kä cuɛ kɛ kän kä gua̱n tɛ̈r, <br />
kä cuɛ kɛ ka̱m raar rɛy <br />
bumä gua̱n tɛ̈r. <br />
11Kä cu pi̱ ji̱ tɛ̈riɛn muɔy, <br />
kä cuɛ thil ram kɛl kä kɛ <br />
mi cu kään. <br />
12Kä cukɛ rieetkɛ ŋäth, <br />
kä cukɛ jɛ liak kɛ diit. <br />
13Duundɛ ɣöö cukɛ lätkɛ pa̱l <br />
ruëëc kɛ pɛ̈th, <br />
kä /kenkɛ luekdɛ lɛ lip. <br />
14Kä cukɛ mi̱eth go̱r däär dɔaar, <br />
cukɛ Kuoth ɣɔ̱n däär dɔaar. <br />
15Kä cuɛ kɛ ka̱m tëë diaal <br />
tëë cikɛn kɛ thi̱ec. <br />
Duundɛ ɣöö cuɛ kɛ jäkä juey <br />
mi jiäk. <br />
16Kä cukɛ tekɛ tiɛɛl kɛ Muthɛ <br />
rɛy wec kɛnɛ Ä-ron, <br />
raan Kuɔth Nhial in rɛl rɔ. <br />
17Kä cu piny rɔ lɛp, <br />
kä cuɛ Da-tan roc, <br />
kä cuɛ buɔ̱n Ä-bi-ram <br />
kuɔ̱m piny. <br />
18Kä cu mac päl raar <br />
bä rɛy bunädiɛn, <br />
kä cu bo̱l maac ji̱ <br />
nyuɔɔni waŋ. <br />
19Kä cukɛ ruath tha̱a̱k dääpä <br />
täth kä Thi-nay, <br />
kä cukɛ jɛ pal. <br />
20Kä cukɛ buɔ̱m Kuɔth luɛl <br />
kɛ puɔ̱ny tha̱a̱k mi la <br />
laak ni wal. <br />
21Cukɛ Kuoth in la luääkdiɛn <br />
pa̱l ruëëc, <br />
jɛn ram ëë lät ti buɔ̱m buɔ̱ɔ̱m <br />
kä I-jëp, <br />
22lät tëë ga̱ykɛ naath muun Ɣɛ̈m, <br />
kɛn lät tin bum tëë cɛ la̱t <br />
Bar in Tidh. <br />
23Kɛ kui̱c ɛmɔ cuɛ lat <br />
ɛn ɣöö bɛ kɛ däk, <br />
kä cu ja̱ŋdɛ ni Muthɛ ben <br />
cuɔ̱ŋ nhiamdɛ, <br />
kɛ ɣöö bɛ ŋɛ̈ɛ̈ny Kuɔth ben jakä kɔ̱c <br />
kä ɣöö bɛ kɛ däk. <br />
24Kä cukɛ mun in gɔaa cany, <br />
kɛ ɣöö thilɛ kɛ ŋa̱th kɛ ruac <br />
in ci Kuoth ɛ lar. <br />
25Kä cu komnikɛn rɛy kɛmɛnikiɛn, <br />
kä /kenkɛ Kuoth Nhial luɔ̱th. <br />
26Kä cuɛ tetdɛ kap <br />
nhial kä yaacɛ kɛ, <br />
ɛn ɣöö bɛ kɛ jakä li̱w <br />
däär dɔaar. <br />
27Kä bɛ kuaykiɛn cu jakä <br />
na̱kɛ ɛ döör, <br />
kä bɛ kɛ riaw wi̱i̱ muɔ̱ɔ̱n. <br />
28Kä cukɛ rɔ̱ mat palä kuɔth <br />
baaŋ ni Baal-pɛ-or, <br />
kä cukɛ mi̱th kɛ ri̱ŋ mucni <br />
tin ca thöp kuth baaŋ, <br />
29cukɛ Kuoth Nhial jakä <br />
ŋɛ̈ɛ̈ny kɛ lätkiɛn, <br />
kä cu juey mi di̱i̱t <br />
ben rɛydiɛn. <br />
30Kä cu Pi-nɛ-ɣath ben pal <br />
kɛ kui̱diɛn, <br />
kä cu juey cu cuɔ̱ŋ. <br />
31Kä cua nɔmɔ cu kuën jɛ <br />
ala la̱t cuŋni, <br />
rɛy ri̱cni diaal tɔ̱ bi ben tɔ̱ <br />
amäni cäŋ kɛl. <br />
32Kä cukɛ lɔc Kuɔth Nhial jakä <br />
jiäk guäth pi̱i̱ni Mɛ-ri-baa, <br />
kä cu Muthɛ riɛk jek <br />
kɛ kui̱diɛn, <br />
33kɛ ɣöö cikɛ Muthɛ jakä ŋɛ̈ɛ̈ny, <br />
kä cuɛ cu lat ni rieet <br />
ti /kenɛ car. <br />
34Kä /ken ji̱ I-thɛ-rɛl naath näk <br />
ce̱tnikɛ mëë ci Kuoth Nhial <br />
ɛ la̱r kɛ, <br />
35kä duundɛ ɣöö cukɛ liɔmni <br />
rɔ̱ kɛ döör tin kɔ̱ŋ, <br />
kä cukɛ nyiath ni lätkiɛn. <br />
36Kä cukɛ Kuth dööri tɔ̱tɔ̱ pal, <br />
tëë ci cua dëëpkiɛn. <br />
37Cukɛ gaatkiɛn kɛnɛ nyieekiɛn <br />
thöp kuth jiɛn, <br />
38kä cukɛ riɛm nɛɛni ti thil <br />
bɛ̈l wuɔ̱th piny, <br />
riɛm dhɔɔlikiɛn kɛnɛ <br />
nyieekiɛn, <br />
tëë cikɛn kɛ thöp kuth jiɛn <br />
rööl Kɛ-naan, <br />
cua mun ya̱r kɛ riɛmdiɛn. <br />
39Kä inɔ cukɛ rɔ̱ cu ya̱r <br />
kɛ lätkiɛn, <br />
kä cukɛ cu thil ŋa̱th kɛ <br />
Kuoth kɛ kui̱ lätnikiɛn. <br />
40Kä ɛ jɛn cu ŋɛ̈ɛ̈ny Kuɔth <br />
cu ben kä nɛɛkɛ, <br />
cuɛ cu kɛ̈c ɛlɔ̱ŋ kɛ nyinkɛ, <br />
41kä cuɛ kɛ la̱th tetni dööri, <br />
kä cua kɛ cu ruac ɛ nɛy <br />
tin lo̱k kɛ. <br />
42Kä cu ji̱ tɛ̈riɛn kɛ yak, <br />
kä cukɛn kɛ cu la̱th pinydiɛn <br />
kɛ buɔ̱mdiɛn. <br />
43Gua̱thni ti ŋuan la käänɛ kɛ, <br />
duundɛ ɣöö la kɛn rɔ̱ <br />
la luc jɛ, <br />
kä ɛ jɛn cikɛ di̱ŋ ɔ <br />
rɛy dueeri. <br />
44Duundɛ ɣöö caarɛ rikiɛn, <br />
mi cɛ luliɛn liŋ. <br />
45Kä kɛ kui̱diɛn la tiimɛ <br />
mat ruacdɛ, <br />
kä la nyuthɛ kɛ kɔ̱a̱c lɔaac, <br />
kɛ kui̱ nho̱kädɛ min thil pek. <br />
46Kä la kɛ a jak kä nhɔakɛ, <br />
ɛ nɛy tɔ̱ cakɛ pɛc tɔ̱. <br />
47Luäk kɔ lö Kuoth Nhial <br />
ni Kuothda, <br />
kä ruuli kɔ rɛy dööri, <br />
kɛ ɣöö dɔ̱ŋ dëëkɔ ciötdu min rɛl rɔ <br />
la̱r tɛ̈th lɔaac, <br />
kä dëëkɔ ji̱ liak <br />
kɛ tɛ̈th lɔaac. <br />
48A liak tekɛ Kuoth Nhial, <br />
ni Kuoth I-thɛ-rɛl, <br />
puanyɛ jɛ ɛn täämɛ <br />
amäni cäŋ kɛl. <br />
Kä a nɛy diaal gamkɛ jɛ i̱, <br />
“Inɔnɔ.” <br />
Liakɛ Kuoth Nhial! <br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
