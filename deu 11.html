<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
11 <br />
Gɔy Kuɔth Nhial <br />
1“Nhɔk Kuoth Nhial Kuothdu, kä tit min go̱o̱rɛ kɛnɛ ŋuɔ̱tkɛ kɛ luëëkɛ ni ciaŋ. 2Tiɛtdɛ ni̱n ti̱ti̱ (min ci ruac ni ɣän kɛ gaatkun ti /ka̱n luek Kuɔth Nhial ni ŋa̱c ti kä /ka̱nɛ ni nɛn) luek Kuɔth Nhial Kuothdun kɛnɛ di̱t bumkädɛ, 3kɛ nyuuth ni tin ga̱ykɛ naath kɛ lät tëë cɛ lät kä Pɛro kɛnɛ nɛɛkɛ diaal. 4Kä tiɛtdɛ mëë cɛ lät kä rɛm I-jëp nikɛ jio̱o̱kɛ kɛnɛ thurbiɛɛlikɛ. Cɛ tëë i̱di ɛ nëë, /kenɛ kɛ muɔy Bar in Tith mëë ɛ kɛn i̱ guɔ̱ɔ̱rkɛ yɛ. Ci Kuoth Nhial kɛ näk mäni walɛ. 5Kä tiɛtdɛ mëë cɛ lät kä yɛ däär dɔaar, mäni mɔ cia ben ɛn wa̱nɛ mi ɔ. 6Kä tiɛtdɛ mëë cɛ lät kä Da-tan kɛnɛ Ä-bi-ram gaat Eli-ab gat Rɛ-u-ben. /Ken piny rɔ lɛp a cɛ kɛ muɔl rɛy, nikɛ ji̱ dho̱rikiɛn kɛɛl, kɛ nyinkiɛn diaal mäni tin tëk däär gan I-thɛ-rɛl. 7Cia kɛ nɛn kɛ waŋdun kɛn tëë diaal tëë ga̱ykɛ naath tëë ci Kuoth Nhial kɛ la̱t.” <br />
Puɔ̱th muɔ̱ɔ̱n gukä <br />
8“Läthni luëëk ti ka̱mä ji̱ ti ɛn walɛ lɔcdu. Dɔ̱ɔ̱ bia tekɛ buɔ̱m mi bia wä kän ni mun in bia wä ciëŋ thi̱n, kui̱ Jɔr-dɛn. 9Dɔ̱ŋ bia jääny kɛ ciaaŋ muun in ci Kuoth Nhial ɛ guɔ̱k guurikun, i̱ bɛ ka̱mkɛ kɛ karkiɛn, mun caak kɛnɛ liɛth tuar. 10Kä ɛn mun ɛ bia wä thi̱n ɔ, mɔ bia wä ciɛŋɔ, /cɛ cäät kɛ mun I-jëp ëë bä yɛn thi̱n, mëë la yɛn a piith, kä wacɛ jɛ ce̱tkɛ kak dɛɛni wal kɛ kui̱ kɔaŋ. 11Ɛn mun in wiaa thi̱n kui̱ Jɔr-dɛn, ɛ mun löli kɛnɛ pääm, mi maath ni pi̱ ti dɛm ni nhial. 12Ɛ mun mi tiit Kuoth Nhial Kuothdun ɛ. Te waŋdɛ ni thi̱n ni tukä runä amäni thuɔ̱kdɛ. <br />
13“Kä luɔ̱thɛ luek ɛ la̱tdä yɛ walɛ, ɛn ɣöö nhɔk Kuoth Nhial Kuothdu, kä palɛ kɛ lɔcdu kɛɛliw kɛnɛ ca̱ru kɛɛliw. 14Bɛ yɛ moc kɛ nhiaal kɛ gua̱a̱thdɛ nhiaal rueel kɛnɛ nhiaal ma̱y, kɛ ɣöö derɛ bɛlkun jek kɛnɛ liɛɛth. 15Kä bɛ tɔ̱a̱rikun thiäŋ kɛ wal kɛ kui̱ ɣɔ̱ɔ̱kun. Kä bia mi̱th a bia ria̱ŋ. 16Kä tiɛtdɛ rɔ a lo̱ckun ci bi bath, a bia guɔ̱ɔ̱r ni kuth kɔ̱kiɛn, kä bia pal nikɛ. 17Mi wi̱i̱ jɛ la̱t bi kɛ̈c lɔaac Kuɔth Nhial ben kä yɛ, a bi pua̱a̱r thil nhiaal mi dɛ̈m. Kä bi mun thil dɛy, a bia cu tɛ̈ŋ kɛ pɛ̈th muun in gɔaa in bi Kuoth Nhial ɛ ka̱m yɛ. <br />
18“La̱thɛ rieetkä ti̱ti̱ wi̱i̱dun kɛnɛ lɔcdun. Yianɛ kɛ ala nyuuth tetädun kɛnɛ nhiam kaandun röm nyiinkun. 19Kä ŋi̱i̱cɛ kɛ gaatkun. Latdɛ kɛ mi ta̱yɛ nyuurä dho̱rikun, kɛnɛ mi ja̱lɛ dup, kɛ mi ta̱yɛ tɔ̱ɔ̱cä, kiɛ ta̱yɛ cuŋä. 20Kä gɔ̱a̱rɛ kɛ tuduëlikun kɛnɛ wuɔ̱th thiekni dho̱rikun, 21dɔ̱ɔ̱ bi ni̱nkun kɛnɛ ni̱n gankun ŋuan mun ëë ci Kuoth Nhial ɛ guɔ̱k guurikun i̱ bɛ ka̱m kɛ ce̱tkɛ ni̱n kam puɔ̱rä nhial kɛnɛ piny. <br />
22“Mi wä yɛn ŋuɔ̱t tin cä la̱t yɛ tit agɔaa, luek kä ɣöö nhɔk Kuoth Nhial Kuothdu, kɛnɛ ɣöö bia la̱t ni dupkɛ diaal kä bia käp ni jɛ, 23inɛ bi Kuoth Nhial dör diaal ɛ tɔ̱ joc nhiamdun, kä bia wi̱i̱ döri ti bum kä ŋuanikɛn kä yɛ ciɛŋ. 24Kä mun ɛ ci pät cio̱kdun ɛ dɔanyɔ, ɛ duŋdun kä bɛ ka̱n ni däär dɔaar kɛnɛ Lɛ-ba-nɔn lɛnɛ ka̱n ni kiir Yu-pɛ-ree-tidh kui̱ käny ca̱ŋ a wä ni Bar in Bo̱r in te kam wi̱i̱ni kui̱ kony ca̱ŋ, ba duŋdun. 25Thilɛ ram mi bi cuɔ̱ŋ nhiamdun. Bi Kuoth Nhial naath jak kä dual kɛ yɛ ce̱tkɛ mëë cɛ guɔ̱k yɛ. <br />
26“Nɛ̈nɛ jɛ, ɣän la̱th lam nhiamdun ɛn walɛ kɛnɛ puɔ̱th. 27Puɔ̱th ɛ ɣöö mi wä yɛn luëëk Kuɔth Nhial Kuothdun wä luɔ̱th ti cä la̱t yɛ ti ɛn walɛ. 28Kä lam ɛ ɣöö mi /ci yɛn luëëk Kuɔth Nhial Kuothdun bi luɔ̱th, ɛ bia guɔ̱ɔ̱r ni Kuth ti guäy ti kui̱c yɛn kɛ, a päl yɛn ni dupkɛ ti cä la̱t yɛ ti ɛn walɛ. 29Kä mi wä Kuoth Nhial Kuothdun yɛ wä naŋ muun in bia wä ciɛŋ, la̱thɛ puɔ̱th pääm Gɛ-ri-dhim, kä bia lam la̱th pääm Ee-bal. 30Kɛn pääm ɛ ti tekɛ kui̱ Jɔr-dɛn, kui̱ konyä ca̱ŋ, mun ji̱ Kɛ-naan tin cieŋ kä Ä-ra-ba, min thieek kɛ jiath Morɛ kut Gil-gal. 31Kɛ ɣöö bia wä kui̱ Jɔr-dɛn muun in bi Kuoth Nhial Kuothdun ɛ wä ka̱m yɛ i̱ bia ciɛŋ. Mi wä yɛn ɛ wä ciɛŋ, 32tiɛtdɛ ŋuɔ̱t diaal ti cä la̱t yɛ ti walɛ agɔaa.” <br />
<h3><a href="deu chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
</body>
</html>
