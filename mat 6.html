<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
6 <br />
Ŋi̱i̱c Yecu kɛ kui̱ tho̱pä luäkä <br />
1“Niɛkɛ rɔ̱, /cuarɛ lätkun tin gɔw lät nhiam nath kɛ ɣöö bikɛ yɛ nɛn, kɛ ɣöö mi la̱tdɛ inɔ bia thil muc kä Guurun in te nhial. <br />
2“Kä inɔ, mi thöpɛ muckun, /cuarɛ wa̱k ce̱tkɛ min la la̱tkɛ ɛ ji̱ mɛɛtdä gua̱thni pali ji̱ Juudh kɛnɛ rɛy duɔ̱pni, kɛ ɣöö bakɛ liak ɛ naath. Ɛpuc, ɣän la̱rä jɛ yɛ, kɛn cikɛ muckiɛn jek. 3Kä ji̱n mi tho̱pi mucku, a tet caamdu /ci min la̱tkɛ ɛ tet cuëëcdu ŋäc. 4Kä inɔ bi mucku thöp kɛ tɛ̱̈ɛ̱̈, kä Guur in ŋäc tɛ̱̈ɛ̱̈du bɛ ji̱ moc muc.” <br />
Ŋi̱i̱c Yecu kɛ kui̱ palä <br />
(Luk 11:2-4) <br />
5“Kä mi palɛ, /cuarɛ bi ce̱tkɛ ji̱ mɛɛtdä, kɛ ɣöö kɛn nhɔakɛ cuɔ̱ŋ kɛnɛ pal gua̱thni pali ji̱ Juudh kɛnɛ röm duɔ̱pni, kɛ ɣöö dëë kɛ nɛn ɛ naath. Ɛpuc, ɣän la̱rä jɛ yɛ, kɛn cikɛ muckiɛn jek. 6Kä ji̱n, mi pali, wër dueelu, gäk thokdɛ, kä pal Guur nikɛ tɛ̱̈ɛ̱̈, kä Guur in nɛn tɛ̱̈ɛ̱̈du bɛ ji̱ moc muc. <br />
7“Kä mi palɛ, /cuarɛ rieet ti ŋuan nyio̱o̱k lɔrä ce̱tkɛ min la̱tkɛ ɛ jur. Kɛ ɣöö carkɛ jɛ i̱ bakɛ liŋ kɛ kui̱ rieetnikiɛn ti ŋuan. 8/Cuarɛ bi ce̱tkɛ kɛ, kɛ ɣöö Guurun ŋäcɛ min görɛ, a /ka̱nɛ jɛ ni thiec. 9Kä palɛ inɛ, <br />
‘Gua̱a̱ra in te nhial, <br />
a ciötdu luɔ̱thkɛ. <br />
10A kuääru bëë. <br />
A ruaacniku latkɛ piny, <br />
ce̱tkɛ min latkɛ kɛ nhial. <br />
11Käm nikɔ mi̱ethda <br />
ɛn cäŋ ɛ walɛ, <br />
min la camkɔ ciaŋ. <br />
12Kä päli kɔ dueerkɔ, <br />
ce̱tkɛ min pa̱lkɔ nɛy tin <br />
la̱tkɛ kɔ kä jiäk. <br />
13/Cu kɔ bo̱th guäth mi ba kɔ <br />
ɣɔam thi̱n, <br />
kä kän kɔ kä jiäk.’ <br />
(Kɛ ɣöö ɛ ruacdu, ɛ lua̱ŋdu, amäni puɔnydu kɛ kɛn do̱raari. Inɔnɔ.) 14Kɛ ɣöö mi pa̱lɛ naath dueerkiɛn, bi Guurun in te nhial yɛ pälikä bä. 15Kä mi /cia naath pälikä kɛ dueerkiɛn, amäni Guurun /cɛ yɛ dee pälikä kɛ dueerkun.” <br />
Ŋi̱i̱c Yecu kɛ kui̱ thëk <br />
16“Kä mi thɛ̈kɛ mi̱th, /cuarɛ gui̱c canä, ce̱tkɛ ji̱ mɛɛtdä, tin la nyuɔthkɛ thëkdiɛn ɛ ba nɛn ɛ naath. Ɛpuc, ɣän la̱rä jɛ yɛ, kɛn cikɛ muckiɛn jek. 17Mi thɛki mi̱th, yi̱r wi̱cdu kä lak nhiamdu, 18kɛ ɣöö /ca thëkdu bi nɛn ɛ naath, ba nɛn ɛ Guur in nɛɛn tɛ̱̈ɛ̱̈ni, kä Guur in nɛn tɛ̱̈ɛ̱̈ bɛ ji̱ moc muc.” <br />
Ŋi̱i̱c Yecu kɛ kui̱ riäŋä <br />
(Luk 12:33-34) <br />
19“/Cuarɛ rɔ̱ dul nyin riäŋä tin nhɔakɛ wi̱i̱ muɔ̱ɔ̱n, kɛ ɣöö ɛ jɛn gua̱a̱th in camkɛ ŋɔaani thi̱n ɛ tor kɛnɛ kɛ̈th, kä to̱l kuëël duël kä kualkɛ ŋɔaani. 20Kä duɔ̱lɛ rɔ̱ nyin riäŋädun tin nhɔakɛ cieŋ nhial, kɛ ɣöö ɛ jɛn gua̱a̱th mi /ci tor kɛnɛ kɛ̈th ŋɔaani a cam thi̱n, kä /ci kuëël duël to̱l kä /ca ŋɔaani kual. 21Kɛ ɣöö gua̱a̱th in te ria̱ŋdun thi̱n ɛ jɛn gua̱a̱th in bi lo̱ckun te thi̱n bä.” <br />
Ŋi̱i̱c Yecu kɛ kui̱ waŋ in la buay pua̱a̱ny <br />
(Luk 11:34-36) <br />
22“Waŋ ɛ jɛn buay pua̱a̱ny. Kä mi gui̱c waŋdu, bi puɔ̱nydu kɛɛliw thia̱a̱ŋ kɛ buay. 23Kä mi /ci waŋdu gui̱c, bi puɔ̱nydu kɛɛliw thia̱a̱ŋ kɛ muth. Kä mi col buay in te rɛydu, bi di̱t muɔ̱th ku lɛ ni̱n ɛdi!” <br />
Ŋi̱i̱c Yecu kɛ kui̱ Kuɔth kɛnɛ yio̱w <br />
(Luk 16:13) <br />
24“Thilɛ ram mi dee kua̱r da̱ŋ rɛw latdi kä, bɛ kɛl nyir, kä bɛ min dɔ̱diɛn nhɔk, kiɛ bɛ lɔcdɛ kɛɛliw ka̱m kɛl, kä bɛ min dɔ̱diɛn cany. Yɛn /cia Kuoth kɛnɛ ria̱ŋ dee latdi kä.” <br />
/Cuarɛ diɛɛr <br />
(Luk 12:22-31) <br />
25“Kɛ kui̱ ɛmɔ ɣän la̱rä jɛ yɛ, /cuarɛ diɛɛr kɛ tëkdun kɛ mi bia cam, kiɛ kɛ mi bia math, kiɛ pua̱nykun kɛ mi bia la̱th. /Ci di̱t ni tëk kä mi̱eth, kä /ci di̱t ni puɔ̱ny kä bieyni? 26Guɛcɛ diit nhial, /cikɛ pi̱th kä /cikɛ ŋer, kä /cikɛ ŋɔaani dol lueekni. Kä Guurun in te nhial mi̱i̱thɛ kɛ. /Ci gɔw ni yɛn kä kɛ? 27Kä ɛŋadun mi dee diɛɛrɛ tëkdɛ rep kɛ mi tɔt? 28Kä ɛŋu diɛɛrɛ kɛ bieyni mɔ? Carɛ wuɔ̱thkun kɛ do̱ny tuaali, /cikɛ lät kä /cikɛ täk. 29Kä ɣän la̱rä jɛ yɛ, a cäŋɛ Thɔ-lo-mon kɛ gɔɔy puɔnyädɛ kɛɛliw, /ka̱n jɛ runyikä ce̱tkɛ kɛl kä kɛn tuaal ti̱ti̱. 30Mi runy Kuoth juaac dɔaar ikä, tin tëk kä iruun bakɛ pɛt, /cɛ yɛ bi runyikä bä, yɛn nɛy ti kuiy ŋa̱thdun? 31Kɛ kui̱ ɛmɔ /cuarɛ diɛɛr i̱, ‘Bia ŋu cam?’ kiɛ i̱, ‘Bia ŋu math?’ kiɛ i̱, ‘Bia ŋu la̱th puɔ̱nydun?’ 32kɛ ɣöö ji̱ ɣɔaa görkɛ ti̱ti̱ diaal, kä Guurun in te nhial ŋäcɛ ɣöö go̱o̱r yɛn ti̱ti̱ diaal. 33Kɔanɛ go̱r ni ciaŋ kuäärä Kuɔth kɛnɛ cuŋkɛ, kä ba ti̱ti̱ diaal ma̱t yɛ bä. <br />
34“Kɛ kui̱ ɛmɔ /cuarɛ diɛɛr kɛ mi ruɔ̱ni, kɛ ɣöö bi ruun baak kɛ bakdɛ. A riɛk ca̱ŋ ɔ ro̱ŋ kɛ jɛn cäŋɔ.” <br />
<br />
<h3><a href="mat chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
</body>
</html>
