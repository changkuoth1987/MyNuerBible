<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
9 <br />
1Ɣän cua̱ go̱r ni mi wi̱cdä <br />
ɛ pul pi̱i̱ni, <br />
kä wäŋkä ce̱tkɛ nikɛ waŋ <br />
pi̱i̱ni kɛ mer, <br />
ɣän dëë wiee kɛ wäär kɛnɛ cäŋ däär <br />
kɛ kui̱ nɛɛnikä tin ca näk! <br />
2Kä ɣän cua̱ go̱r ni mi ta̱a̱ kɛ <br />
gua̱a̱th cieŋä rɛy dɔaar <br />
ciëŋ mi la ja̱a̱l duɔ̱p a ni̱n thi̱n, <br />
ɣän dëë nɛɛkä ba̱ny piny <br />
dëë jiɛɛn kä kɛ! <br />
Kɛ ɣöö kɛn diaal nɛy ti dhööm, <br />
kɛ buɔ̱n nɛɛni ti thil ŋa̱th. <br />
3Kɛ nɛy ti ce̱t lɛpdiɛn nikɛ bäär <br />
yor kɛn ni rieet kacä, <br />
ti thilɛ thuɔ̱k mi te thi̱n <br />
cikɛ rɔ̱ jak kä bum muun, <br />
kɛ ɣöö pa̱lkɛ mi jiääk kɛ mi jiääk <br />
kä /ci kɛn ɣä ŋäc, <br />
ruac ni ɣän Kuoth Nhial. <br />
4Ɛ ramɔ tiit määthdɛ, <br />
kä ɛ raan /ci däman ŋäth, <br />
kɛ ɣöö dämani nath kɛ ji̱ mɛɛtkä, <br />
kä määth ran latdɛ <br />
ti jiäk kɛ kui̱du. <br />
5Mɛɛt ram ɔ määthdɛ, <br />
thilɛ ram mi lat thuɔ̱k, <br />
cikɛ rɔ̱ ŋi̱eec kɛ lat kacä, <br />
kä cuuc kɛn ni rɔ̱ɔ̱diɛn <br />
kɛ lätni dueeri. <br />
6Kä kɛn guɔ̱ɔ̱rkɛ mi jiäk kɛ mi <br />
jiääk kä guɔ̱ɔ̱rkɛ kac <br />
kɛ kac mi dɔ̱ŋ, <br />
ɛ lo̱k kɛn ɣöö ba ɣä liŋ, <br />
ruac ni ɣän Kuoth Nhial. <br />
7Kɛ kui̱c ɛmɔ, cu Kuoth Nhial in <br />
la Ruey Ɣɔaa nɛmɛ lar i̱, <br />
“Nɛnɛ, ɣän bä kɛ ɣɔ̱n kɛ lëy <br />
ce̱tnikɛ min la raan <br />
yiëëth a lɛɛy, <br />
kä ɛŋu mi dɔ̱ŋ mi dëë la̱t <br />
kɛ kui̱ dui̱rä nɛɛnikä? <br />
8Lɛpdiɛn ce̱tdɛ nikɛ bäär mi moth <br />
lat kɛn ni ka̱a̱cni, <br />
ruac kɛ agɔaa kɛ ji̱ thieekädiɛn, <br />
kä jɛn caarɛ ni ɣöö bɛ <br />
jɛ mak kɛ lɔcdɛ. <br />
9Ɣän ɛ /cä kɛ bi ku duäc <br />
kɛ kui̱ kä ti̱ti̱? <br />
Ɛ /cä rɔ bi ku col kä do̱r <br />
mi ce̱tkɛ ɛ nɛ? <br />
Ruac ni ɣän Kuoth Nhial. <br />
10“Kä ɣän Yir-mɛ-yaa bä wiee <br />
kɛ kui̱ päämni, <br />
kä bä pa̱r kɛ kui̱ wal dɔaar, <br />
kɛ ɣöö cikɛ duɔ̱p kä thilɛ ram <br />
mi ret kɛ kɛ, <br />
kä thilɛ jɔw yaaŋ <br />
mi dëë liŋ thi̱n, <br />
ci diit nhial rɔ̱ bar kä <br />
ci ley dɔaar jiɛɛn. <br />
11Kä ɣän Kuoth Nhial bä <br />
Jɛ-ru-tha-lɛm jak kä <br />
di̱r jiäkni <br />
kɛnɛ ciëŋ guɔɔri, <br />
kä bä wi̱i̱ Juda jak kä day <br />
a thil ram mi bi cieŋ thi̱n.” <br />
12Kä ɛŋa mi pɛl mi dee nɛmɛ wä lɔcdɛ? Ɛŋa ci Kuoth Nhial ruac kɛ jɛ mɔ, min dee jɛ ben lat? Ɛŋu mi däk wec a cɛ te ni baaŋ ce̱tnikɛ därdɔaar a thilɛ ram mi dee rët kɛ jɛ? 13Kä cu Kuoth Nhial wee i̱, “Ɛ ɣöö ca ŋuɔ̱tkä ba̱ny piny kɛn tëë cä ka̱m kɛ, kä /ka̱n ruacdä luɔ̱th, kä /ka̱n la̱t ni luëëkä, 14cu kɛ la̱t ni cär lɔacdiɛn, kä cukɛ guɔ̱ɔ̱r ni kuth Baal ce̱tnikɛ mëë ca nyuɔ̱thkɛ ɛ gua̱ni. 15Kɛ kui̱ ɛmɔ cu Kuoth Nhial in la Ruey Ɣɔaa min la Kuoth I-thɛ-rɛl ruac, ɛn ɣöö nɛnɛ, ɣän bä kɛn nɛy ti̱ti̱ mi̱eeth kɛ kɔ̱a̱m kä bä kɛ ka̱m pi̱w lueŋä ti ba math. 16Kä bä kɛ riaw rɛy dööri ti kui̱c kɛn kɛ kä kui̱c gua̱ni kɛ, kä bä rɛm jäk kä kɔɔriɛn amäni mi cä kɛ thuk.” <br />
Thiec ji̱ Jɛ-ru-tha-lɛm kɛ luääk <br />
17Kä cu Kuoth Nhial in la <br />
Ruey Ɣɔaa wëë i̱, <br />
“Car nɛmɛ, kä cɔl män tin la wiee <br />
kɛ pa̱r kɛ runwaŋ, <br />
cɔl män tin ŋa̱ckɛ lul pärä. <br />
18Akɛ bëë kɛ pɛ̈th bikɛ ben pa̱r <br />
kɛ kui̱dan, <br />
amäni mi ci wäŋkɔn thia̱a̱ŋ kɛ mer <br />
a bi jio̱mkɔn lua̱a̱ny kɛ mer. <br />
19Kä cua jɔw mi di̱i̱t liŋ <br />
kä Dha-yɔn wëë i̱, <br />
‘Cakɔ da̱k! <br />
Kä cakɔ ga̱a̱c ɛlɔ̱ŋ, <br />
kä cakɔ munda ba̱ny piny <br />
kɛ ɣöö ci ti̱ec kɔ da̱k.’ ” <br />
20Kä täämɛ lö män, <br />
liɛŋɛ ruac Kuɔth Nhial, <br />
kä lɛ̈pɛ ji̱thkun kɛ rieetkɛ, <br />
ŋi̱eecɛ nyieekun kɛ wiee <br />
kä ŋi̱eecɛ ramɔ kɛ pa̱r. <br />
21Kɛ ɣöö lia̱a̱ cɛ cop kä kɔn, <br />
cɛ ben ni rɛy duëlikɔn, <br />
näkɛ gaat rɛy duɔ̱pni, <br />
kä näkɛ ŋuɛ̈tni rɛy wi̱i̱ni. <br />
22Kä cu Kuoth Nhial wee i̱, <br />
“Lat ti̱ti̱ i̱, ‘Bi ri̱ŋ nɛɛni tin <br />
ci li̱w te piny <br />
ce̱tnikɛ kuaar rɛy kakä, <br />
bikɛ ce̱tnikɛ bɛl ti ca ŋɛ̈r piny <br />
thilɛ ram mi bi kɛ ma̱a̱t.’ ” <br />
23Kä cu Kuoth Nhial wee i̱, “Ɛ ram mi pɛl pɛl /ci rɔ liak kɛ pɛlɛ, kä ɛ ram mi bum /ci rɔ liak kɛ buɔ̱mdɛ, kä ɛ ram mi riäŋ riäŋ /ci rɔ liak kɛ ria̱ŋdɛ. 24Kä ram mi liak rɔ, a rɔ liakɛ kɛ nɛmɛ, ɛ rɔ liakɛ kɛ ɣöö cɛ ɣä ŋa̱c, ɛn ɣöö ɛ jɛn ɣän Kuoth Nhial min tekɛ nhök mi thil pek, kɛ thuɔ̱k kɛnɛ cuŋ wi̱i̱ muɔ̱ɔ̱n. Kɛ ɣöö kɛn ti̱ti̱ nhɔakä kɛ, ruac ni ɣän Kuoth Nhial.” <br />
25Kä cu Kuoth Nhial wee i̱, “Ci ni̱n tin bä nɛy diaal tin rɔamkɛ ni ŋuɔ̱t, kä /ca mat ruacdä tit duäc thi̱n. 26Ji̱ I-jëp, kɛ ji̱ Juda kɛ ji̱ Ɛ-pa-rim kɛ ji̱ Am-on kɛnɛ ji̱ Mo-ab, kɛ nɛy diaal tin cieŋ däär dɔaar kɛnɛ gua̱th tin na̱n, kɛ ɣöö kɛn döör ti̱ti̱ diaal /ca mat ruacdä tit, amäni ji̱ I-thɛ-rɛl diaal /ca lät ni ɣä ikä.” <br />
<h3><a href="jer chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
