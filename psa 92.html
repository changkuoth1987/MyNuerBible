<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
92 <br />
Dit tɛthä lɔaac <br />
(Dit kɛ kui̱ ca̱ŋ lɔ̱ŋä) <br />
1Gɔaa ɛ ɛn ɣöö dëë <br />
Kuoth Nhial puany, <br />
kä kɛ̈tdä diit puɔnyä <br />
kɛ kui̱ cio̱tädu, <br />
lö Kuoth in Di̱t ni Jɛn. <br />
2Kä bä nhökdu min thil pek lat <br />
kɛ runwaŋ, <br />
kä bä gɔɔydu latkɛ <br />
wäär ni ciaŋ, <br />
3kɛ jiööth thuɔmni, <br />
kɛnɛ jiööth kaaŋni. <br />
4Kɛ ɣöö ci ɣä moc tɛth lɔaac <br />
lö Kuoth Nhial kɛ lätku, <br />
ɣän bä diit tɛthä lɔaac <br />
kɛt kɛ kui̱ lätniku. <br />
5Kä ku lätku lɛ ŋuan i̱di <br />
lö Kuoth Nhial! <br />
Kä cärku nɔ̱a̱nkɛ ɛlɔ̱ŋ! <br />
6/Ci ram mi nyua̱n kɛ ŋäc, <br />
kä /ci ram mi dɔ̱a̱r ti̱ti̱ <br />
dëë ŋa̱c. <br />
7Ɛ cäŋ ku ji̱ nyuɔɔni <br />
piith ce̱tnikɛ juaac, <br />
kä ŋuan la̱a̱t jiäkni, <br />
duundiɛn ɣöö bikɛ da̱k <br />
amäni cäŋ kɛl. <br />
8Kä ji̱n lö Kuoth Nhial ji̱n <br />
ba ji̱ puany amäni cäŋ kɛl. <br />
9Kɛ kui̱ ji̱ tɛ̈ru lö Kuoth Nhial, <br />
kɛn ji̱ tɛ̈ru bikɛ duɔ̱p, <br />
kä ba la̱a̱t jiäkni diaal <br />
riaw dɔɔr. <br />
10Kä ɛ jɛn ci ɣä cu moc tuɔ̱ŋ ti <br />
bum ce̱tnikɛ tuɔ̱ŋ mök, <br />
kä ci ɣä wuɔ̱c liɛɛth puthä <br />
mi gɔaa ɛlɔ̱ŋ. <br />
11Kɛ kui̱c ɛmɔ cä juɔ̱c ji̱ tɛ̈rä cu <br />
nɛn kɛ waŋdä, <br />
kä cä da̱k ji̱ nyuɔɔni liŋ <br />
kɛ ji̱thkä. <br />
12Kä pith ji̱ cuŋni agɔaa <br />
ce̱tkɛ jiɛn nööri, <br />
kä pithnikɛn ce̱tkɛ jiɛn ŋuër <br />
rööl Lɛ-ba-nɔn. <br />
13Kä cakɛ pith ni rɛy <br />
luaak Kuɔth Nhial, <br />
kä gɔaa maandiɛn rɛy käli <br />
luaak Kuɔthdan. <br />
14Kä ŋotdɛ bikɛ dɛy kuir <br />
amäni dɔŋdiɛn, <br />
bikɛ ŋot wäkɛ nyak <br />
kä ku kɛ la tɔ̱ɔ̱c, <br />
15mi nyooth ni ɣöö Kuoth Nhial <br />
ɛ cuɔ̱ɔ̱ŋ, <br />
jɛn ɛ gääŋdä mi thil mi <br />
jiääk kä jɛ. <br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
