<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
2 <br />
1Läri jɛ gaat muɔɔr, “Nɛɛkä,” kɛnɛ nyiemuɔɔr, “Nyanhök.” <br />
Thil ŋäthä I-thɛ-rɛl ce̱tkɛ Go-mɛr <br />
2Yɛn, “La̱ŋɛ muɔɔrun, la̱ŋɛ jɛ, <br />
kɛ ɣöö /ciɛ ciekdä, <br />
kä /cä la cɔwdɛ. <br />
Kɛ ɣöö bɛ leer päl <br />
a bɛ thuuk lɔcdɛ. <br />
3Bɛ ŋɔa̱a̱ŋ a bä jak kä tëë juutdä, <br />
ce̱tnikɛ ni̱n tëë dapkɛ ni jɛ, <br />
ɛ bɛ ce̱tnikɛ där dɔaar, <br />
mi day mi thil juaac, <br />
kä bä jɛ cu näk ɛ rɛw. <br />
4Kä gaatkɛ, /ca nhökdä bi jëk, <br />
kɛ ɣöö kɛ gaat leerä. <br />
5Ti tɔ̱ mandiɛn mɔ ler, <br />
a cuɛ kɛ cu ruët ni po̱cä. <br />
Kä cuɛ wee i̱, ‘A guɔ̱rä nhöökä <br />
tin ba ɣä moc mi̱th kɛnɛ pi̱, <br />
kɛ bieynikä, <br />
amäni kɔaaŋdä kɛnɛ liɛɛthdä.’ <br />
6Kɛ kui̱c ɛmɔ bä duɔ̱ɔ̱pdɛ <br />
rɛ̈k kɛ kuiy, <br />
kä bä päny täth nhiamdɛ <br />
kɛ ɣöö /cɛ duɔ̱ɔ̱p mi bi <br />
wä kɛ jɛ bi lɛ jëk. <br />
7Jɛn bɛ nhöökɛ guɔ̱ɔ̱r, duundɛ ɣöö <br />
/cɛ kɛ bi cop, <br />
bɛ kɛ go̱r kä /cɛ kɛ bi jëk. <br />
Kä bɛ cu wee i̱, ‘Ŋuäni ɣöö bä loc <br />
kä cɔwdä mëë nhiam, <br />
ŋua̱ni ni jɛn kä ta̱a̱ ɛmɛ!’ <br />
8Kɛ ɣöö kui̱cɛ jɛ i̱ ɛ ɣän käm <br />
ɛ bɛl kɛ kɔaŋ kɛ liɛth kɛɛl, <br />
amäni ciik, da̱a̱p kɛnɛ <br />
ciɛk in ciɛk in bo̱r. <br />
Tin ci kɛn kɛ riaw kɛ Baal. <br />
9Kɛ kui̱c ɛmɔ, bä bɛɛlkä kɛ kɔaŋdä <br />
luɔc jɔk kä jɛ <br />
guäth in ŋɛ̈rkɛ ni bɛl, <br />
kä bä bieynikä tin la kumɛ ni <br />
rɔɔdɛ ka̱n kä jɛ. <br />
10A niɛ täämɛ pa̱ny bä luɔny juutdä <br />
nhiam nhööknikɛ, <br />
kɛ ɣöö thilɛ ram mi <br />
bi jɛ kän te̱tkädä. <br />
11Ni̱nɔ, bä tɛ̈th lɔaacdɛ jak <br />
kä thil, <br />
ti̱mä tukä päthnikɛ, <br />
cäŋ lɔ̱ŋädɛ, <br />
ni̱ni ti̱mädɛ diaal <br />
tin ca mɛk. <br />
12Kä bua̱c kɛnɛ jiɛn ŋɔa̱a̱p, <br />
tin larɛ i̱ ‘Kɛ köökɛ <br />
ti ca ka̱m jɛ ɛ nhöökɛ.’ <br />
Ɣän bäkɛ jak kä rup, <br />
kä ba kɛ cam ɛ ley dɔaar. <br />
13Kä bä duäc cäŋ in wëë Baal <br />
wä pal, kä thöpɛ jɛ muc, <br />
kä citdɛ rɔ kɛ kuak pua̱a̱nydɛ <br />
tin gɔw, <br />
da̱a̱pni kɛ warkëtnikɛ, <br />
a cɛ ɣä ku pa̱l rueec, <br />
wee guurɛ nhöökɛ.” <br />
Nhök Kuɔth kɛ nɛɛkɛ <br />
14“Kɛ ɣöö nɔ bä jɛ pël rɔ, <br />
kä bä jɛ naŋ rɛy dɔaar <br />
bä cu ruac kɛ jɛ ni nho̱kä. <br />
15Ɛn wa̱nɔ bä jɛ cu luɔ̱c <br />
ka̱a̱k walkɛ kɛ kui̱ kɔaŋ, <br />
kä bä Lo̱o̱l A-kor cu jak <br />
kä duɔ̱ɔ̱p ŋäthä. <br />
Kä niɛ guäth ɔ bɛ cu luɔc ce̱tnikɛ <br />
ni̱n ŋuɛɛtädɛ, <br />
ce̱tnikɛ gua̱a̱th ëë bäkɛ jɛ <br />
raar rɛy rööl I-jëp.” <br />
16Cu Kuoth Nhial wee i̱, “Ɛn cäŋ ɛmɔ, bi ɣä cɔl i̱, ‘Cɔwdä.’ Kä /ci ɣä bi nyɔk kɛ ciöt i̱, ‘Baal.’ 17Kɛ ɣöö bä ciöt ni Baal woc thokdɛ, a /cɛ jɛ bi nyɔk kɛ lär. 18Ɛn cäŋ ɛmɔ bä kamdu moc guk yɛnɛ ley dɔaar kɛ diit, amäni muɔɔl piɛny bä. Kä bä mut cu woc wi̱i̱ muɔ̱ɔ̱n. Kä bia cu niɛn kɛ mal. 19Kä bi cua̱ ciekdä mi /cä nyuak kɛ raan amäni cäŋ kɛl. Bä ji̱ mëk rɔ kɛ cuɔ̱ɔ̱ŋ kɛnɛ päl ikä kɛ nhök mi thil pëk, 20amäni ŋa̱th kä bi Kuoth Nhial cu ŋa̱c.” <br />
21Kuoth Nhial laarɛ jɛ, <br />
“Ɛn cäŋ ɛmɔ, bä nhial loc, <br />
kä bi nhial piny loc, <br />
22kä bi piny wal diaal <br />
cu jak kä do̱ny, <br />
bi bɛl kɛ kɔaŋ kɛ liɛth <br />
cu te wa̱nɔ, <br />
ala nyin Yidh-rɛɛl. <br />
23Kä bä Yidh-rɛɛl cu pi̱eth <br />
rɔ wi̱i̱ muɔ̱ɔ̱n, <br />
kä bä löökä cɔl i̱ nhöökä. <br />
Kä tin /ci tɔ̱a̱ Nɛɛkä cu cɔl i̱ Nɛɛkä, <br />
kä bɛ ɣä cu cɔl i̱, ‘Kuothdä.’ ” <br />
<h3><a href="hos chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
