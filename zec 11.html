<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
11 <br />
1Lɛp thi̱ekniku, lö Lɛ-ba-nɔn, <br />
kɛ ɣöö dee mac jiɛn <br />
ŋuërku waŋ. <br />
2Kä wieeɛ, lö jiɛn luɔ̱ɔ̱r, <br />
kɛ ɣöö ci jiɛn ŋuer jiäk. <br />
Kä ci jiɛn tin gɔw li̱w! <br />
Kä wieeɛ yɛn jiɛn mɛ̈th Ba-can, <br />
kɛ ɣöö ca rup in thi̱ŋ <br />
jɔap piny! <br />
3Kä liŋ lul yiëëni deet, <br />
kɛ ɣöö ci wal <br />
thil rɛy tɔ̱ɔ̱rä! <br />
Kä liŋ lul lonyni, <br />
kɛ ɣöö ci rupdiɛn in te <br />
kä Jɔr-dɛn waaŋ! <br />
Yieen da̱ŋ rɛw <br />
4Kä nɛmɛ ɛ min laar Kuoth Nhial ni Kuothdä jɛ lar i̱, “Yien det ti ba wä näk ti. 5Kä ci ji̱kiɛn kɛ näk kä cikɛ wä a /ka̱nkɛ duäc. Kä cu nɛy tin kɔkɛ wee i̱, ‘Ɛ puɔ̱th tekɛ Kuoth Nhial, kɛ ɣöö cakɔ tekɛ ti ŋuan.’ Kä /ken yiëënkiɛn kɛ nhɔk. 6Kä cu Kuoth Nhial ruac ɛn ɣöö ɣän /cä bi tekɛ nhök kɛ ji̱ wec muɔ̱ɔ̱n. Kä ɣän bä nɛy diaal la̱th tetni kua̱rikiɛn. Kä bikɛ wi̱c muɔ̱ɔ̱n däk, kä thilɛ ram mi bä luäk tetnikiɛn.” <br />
7Ɛ jɛn cua̱ det tin ba wä näk ɛ nɛy tin ciaŋkɛ det a jiäk wä yien. Kä cua̱ rɔ moc kɛ kɛtni da̱ŋ rɛw. Cua kɛl cɔl i̱ gɔɔy kä cua min dɔ̱ŋ cɔli mat. Kä cua̱ det tit. 8Kä kɛ pay kɛl cua̱ da̱k kɛ yiëën da̱ŋ diɔ̱k. Ɣän cä ŋɔ̱a̱ŋ kɛ kɛ kä cikɛ ŋɔ̱a̱ŋ bäkɛ ɣä. 9Kä cua det jiök i̱, “/Ci ɣän bia̱ yieendun. Kä mɔ bi li̱wɔ a jɛ li̱w. Kä a tɔ̱ bi riaw tɔ̱, riaw. Kä a tɔ̱ bi duɔth tɔ̱ ramɔ cam ri̱ŋ kä mɔ.” 10Kä cua̱ kɛɛtdä min cɔal i̱ gɔɔy ka̱n, kä cua̱ jɛ to̱l, da̱kä mat ruac mëë cä la̱t kɛ döör diaal. 11Inɔ cua mat ruac däk ɛn cäŋ ëë. Kä cu nɛy tin ciaŋkɛ det a jiäk, tëë guɛckɛ ɣä jɛ ŋa̱c ɛn ɣöö ɛ ruac Kuɔth Nhial la̱tdä mɔ. 12Kä cua̱ kɛ jiök i̱, “Mi guic yɛnɛ, ɛ cuɔ̱ɔ̱ŋ kä ɣä, kä ka̱mɛ ɣä kökdä. Kä mi guic yɛnɛ /ciɛ cuɔ̱ɔ̱ŋ kä ɣä, akɛ tekɛ yɛ.” Kä cukɛ ɣä ka̱m yio̱w ti jiɛn diɔ̱k. 13Ɛ jɛn cu Kuoth Nhial ɣä jiök i̱, “Läth nikɛ guäth tɔ̱ɔ̱wä yio̱o̱ni.” Kɛn yio̱w tëë ca ka̱m ɣä ɛ kɛn. Kä cua̱ kɛn yio̱w ti jiɛn diɔ̱k ka̱n, kä cua̱ kɛ la̱th guäth tɔ̱wä yio̱o̱ni rɛy luaak Kuɔth Nhial. 14Kä cua̱ kɛɛtdä min rɛwdɛ, min cɔali mat töl, da̱kä mat kam Juda kɛnɛ I-thɛ-rɛl. <br />
15Kä cu Kuoth Nhial ɣä jiök i̱, “Nyɔk yien deet mi thil luɔt kɛ lätni. 16Kɛ ɣöö ɣän bä yieen deet nööŋ wi̱i̱ muɔ̱ɔ̱n, mi /ci bi diɛɛr kɛ det tin ci riaw, kä /cɛ tin ci bath bi go̱r, kä /cɛ tin tekɛ buɔ̱ɔ̱t bi jak kä gɔaa, kä /cɛ tin ci duɔth bi la̱a̱k, duundɛ ɣöö bɛ cam ni ri̱ŋ kä tin ci cuath, kä bɛ ka̱m ni barkaknikiɛn raar. <br />
17Riɛk akɛ yieen deet <br />
mi thil luɔt, <br />
mi bäny det piny! <br />
Ɛ mut yiɛɛth tetdɛ kɛnɛ <br />
waŋ cuëëcdɛ! <br />
Kä a tetdɛ kööt kä bi <br />
waŋ cuëëcdɛ muɔ̱t!” <br />
<br />
<h3><a href="zec chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
