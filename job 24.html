<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
24 <br />
1“Kä ɛŋu /ken Kuoth ni̱n rialikä <br />
kɛ kui̱ luɔ̱k ɔ, <br />
kä /ci nɛy tin ŋa̱ckɛ jɛ bi <br />
te thi̱n ɛn cäŋ ɛmɔ? <br />
2Nɛy tin ɣöthkɛ thuɔ̱c këthni, <br />
kä yienkɛ det ti kualkɛ. <br />
3Kɛn nɛy tin mackɛ muɔ̱li rɛ̈tni, <br />
kä ka̱nkɛ thääk mään jɔɔkni <br />
kɛ ŋuäl. <br />
4Kɛn nɛy ti pënkɛ can cuŋkiɛn, <br />
a cikɛ can diaal jak <br />
kä ɣöö tɛ̱̈ɛ̱̈kɛ rɔ̱. <br />
5Ce̱tnikɛ muɔ̱li däär dɔaar, <br />
la wä can mi̱eth go̱r rɛy <br />
dɔaar kɛ kui̱ gankiɛn. <br />
6Ŋɛ̈rkɛ bɛl rɛy ka̱a̱kni nɛɛni <br />
ti kɔ̱kiɛn, <br />
kä ma̱a̱tkɛ bua̱c rɛy kakä wal <br />
kɛ kui̱ kɔaŋ ji̱ jiäkni. <br />
7Kä la tɔ̱ɔ̱ckɛ kɛ wäär <br />
kɛɛliw juutdä, <br />
kä thilɛ bi̱i̱ mi kuɔ̱mkɛ <br />
rɔ̱ rɛy kɔ̱a̱c. <br />
8Kä la luääny nhiaal guiiyni kɛ, <br />
kä ba rɔ wä kɔat rɛy päämni <br />
kɛ thil duëli. <br />
9“Kä nɛy tin ji̱ jiäkni jakɛ <br />
gaat tin rɛ̈tni kä <br />
kuaanykiɛn, <br />
kä naŋkɛ gaat cani <br />
kɛ kui̱ ŋua̱l. <br />
10Kä la jälkɛ baaŋ a thil bieyni, <br />
kä kapkɛ bɛl, kä näk buɔthkɛ. <br />
11Kä lät kɛn liɛɛth <br />
kä jiɛn Ɔ-lip, <br />
kä dhiim kɛn kɔaŋ, <br />
kä näk rɛwkɛ. <br />
12Dak nɛy tin li̱w rɛy wec, <br />
kä go̱o̱r ti̱ey ji̱ buɔ̱ɔ̱tni luäk. <br />
Kä ŋotdɛ thilɛ mi lät Kuoth <br />
ɛ kä nɛy tin la̱tkɛ jiäk. <br />
13“Kä tëë kɛ naath ti lökɛ buay, <br />
ti kueckɛ duɔ̱pkɛ, <br />
kä /ca kɛ guur. <br />
14Kä mɔ ci ɣɔw cuɔl ɔ la jiɛɛc <br />
ram mi luuc nath rɔ, <br />
kä bɛ can kɛnɛ ram mi go̱o̱r <br />
duɔ̱ɔ̱r wä näk, <br />
la wänɛ kɛ wäär ce̱tkɛ kue̱e̱l. <br />
15Kä la dho̱o̱m waŋdɛ cua̱ guicni <br />
mi̱er ɣɔaa, <br />
bɛ cu ca̱r i̱, <br />
‘Thilɛ ram mi nɛɛn jɛ’, <br />
kä bɛ nhiamdɛ cu gel. <br />
16Kä la tölkɛ duël kɛ wäär, <br />
kä bikɛ rɔ̱ ga̱k duëli <br />
kɛ cäŋ däär, <br />
kui̱c kɛn mi cɔali buay. <br />
17Kɛ ɣöö muuth in col ɛ jɛn <br />
runwaŋdiɛn kɛn diaal, <br />
kä watdiɛn ɛ muuth dualä. <br />
18“Kä ŋotkɛ kɛ ti ba lɔk ɛ pi̱w, <br />
kä ca mundiɛn lam ɛ Kuoth, <br />
kä thilɛ ram mi bi wä rɛy <br />
ka̱a̱kni wal kɛ kui̱ kɔaŋ <br />
ŋɔa̱a̱ri. <br />
19Ce̱tkɛ min la cäŋ pi̱w a ko̱o̱t <br />
kɛnɛ rɛ̈ɛ̈th, <br />
in ɔ bä bi ji̱ dueeri <br />
wä jɔɔkni. <br />
20Kä ci manikiɛn kɛ pa̱l ruëëc, <br />
kä bi kɔ̱a̱m kɛ cu cam. <br />
Kä /ca kɛ̈kdiɛn bi lɛ tim, <br />
bikɛ cu dhiap ce̱tnikɛ jiath <br />
mi ci tööl. <br />
21“Kä kɛn camkɛ ni mi̱eth <br />
ciëk mi rol, <br />
kä ciaŋkɛ ciek jɔkä a jiäk. <br />
22Duundɛ ɣöö Kuoth kɛ buɔ̱mdɛ <br />
wocɛ ram mi bum, <br />
kä mi lätdɛ duɔ̱ɔ̱r la li̱wni <br />
gua̱n dueeri. <br />
23Derɛ raan pa̱l tëk rɛy malä, <br />
duundɛ ɣöö guicɛ lätkɛ <br />
gua̱thni diaal. <br />
24Kä la te ji̱ jiäkni kɛ liak <br />
kɛ gua̱a̱th mi tɔt, <br />
kä bikɛ cu yi̱c ce̱tnikɛ <br />
wi̱c bël, <br />
kä bikɛ rɔɔl ce̱tnikɛ <br />
ji̱th bël. <br />
25Kä mi /ciɛ jɛn inɔ, <br />
ɛŋa bi ɣä la̱r kac ɔ, <br />
mɔ bi jɛ latdɔ i̱ ruacdä <br />
/ciɛ thuɔ̱k?” <br />
<br />
<h3><a href="job chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
</body>
</html>
