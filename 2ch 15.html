<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<p>15 <br />
  Rialikä Atha kɛ rɔɔdɛ <br />
  1Kä cu yiëë Kuɔth ben kä Ä-dhar-yaa gat O-dɛd. 2Kä cuɛ Atha wä lor, kä cuɛ jiök i̱, “Liŋä, Atha, kɛ yɛn ji̱ Juda kɛ ji̱ Ben-ya-min yɛn diaal. Te Kuoth Nhial kɛɛl kɛ yɛ mi te yɛn kɛɛl kɛ jɛ. Mi wä yɛnɛ go̱r, bia jɛ jëk, kä mi wä yɛnɛ pa̱l ruëëc bɛ yɛ pa̱l ruëëc bä. 3Kä kɛ pek mi bäär cieŋ I-thɛ-rɛl a thil Kuoth mi thuɔ̱k, kä thilɛ kɛ bo̱o̱th palä mi ŋi̱i̱ckɛ, kä thilɛ kɛ ŋuɔ̱t. 4Kä mɔ cikɛ tëë riɛk ɔ, la lunykɛ kä Kuoth Nhial, Kuoth I-thɛ-rɛl. Cukɛ jɛ go̱r kä cukɛ jɛ jëk. 5Kä ɛn runi tɔ̱tɔ̱ cuɛ thil mal kä ram wä ko̱o̱r kiɛ ram mi ci luny wi̱c, kɛ ɣöö te ji̱ wec muɔ̱ɔ̱n diaal kɛ rik. 6Kä cu do̱rɔ nyiëëny kɛ do̱rɔ, kä nyiëëny wec ɔ kɛ wec ɔ, kɛ ɣöö ci Kuoth Nhial kɛ moc riɛk. 7Kä yɛn, buɔ̱mɛ /cuarɛ rɔ luär, kɛ ɣöö ba yɛ cuɔ̱l la̱tdun.” <br />
  8Kä min ci Atha ruac go̱kä ni Ä-dhar-yaa gat O-dɛd liŋ, cuɛ rɔ com. Kä cuɛ kuth guäyni woc rɛy cieŋ Juda kɛ rɛy cieŋ Ben-ya-min kɛɛliw, kɛ wi̱i̱ diaal te cɛ käp rööl päämni Ɛ-pa-rim. Kä cuɛ yi̱k Kuɔth Nhial min te nhiam luaak Kuɔth rɛy kal bany. 9Kä cu ji̱ Juda kɛ ji̱ Ben-ya-min diaal kɛ ji̱ Ɛ-pa-rim kɛ ji̱ Ma-na-thɛ kɛ ji̱ Cim-on tëë cieŋ rɛydiɛn rɔ ma̱t Atha. Kä cu nɛy ti ŋuan ben kä jɛ kä I-thɛ-rɛl, mëë ca ŋa̱c i̱ te Kuoth Nhial Kuothdɛ kɛɛl kɛ jɛ. 10Kä cukɛ rɔ duɔl kä Jɛ-ru-tha-lɛm kɛ diɔ̱ɔ̱k päthni kä wäl dhieec runi ruëc Atha. 11Ɛn cäŋ ɛmɔ cukɛ Kuoth Nhial thöp muc kä pɛ̈ɛ̈c te ca nööŋ. Thääk ti kur bärɔw, kɛ det ti bathdɔɔri bärɔw. 12Kä cukɛ ruac mat i̱ ba pal ni Kuoth Nhial, Kuoth gua̱ni, kɛ lɔcdiɛn kɛɛliw kɛnɛ ca̱riɛn kɛɛliw. 13Kä ramɔ ci Kuoth Nhial, Kuoth I-thɛ-rɛl bi palɔ, ɛ gat kiɛ ciek kiɛ wut mi dɔaŋ ba näk. 14Kä cukɛ rɔ yac nhiam Kuɔth kɛ rɔal mi di̱i̱t kɛ kaaŋni kɛ kaaŋni tuɔ̱ŋni. 15Kä cu ji̱ Juda diaal lo̱ckiɛn tɛɛth kɛ ɣöö cikɛ rɔ yac nikɛ lɔcdiɛn kɛɛliw kɛnɛ ca̱riɛn kɛɛliw. Kä cukɛ jɛ pal nikɛ lɔcdiɛn kɛɛliw, kä cukɛ jɛ jëk, kä cuɛ kɛ ka̱m mal pëkni diaal. <br />
16Kä cu kuäär ni Atha mandɔɔŋdɛ ni Maaka woc kä ɣöö ɛ ciek kua̱r, kɛ ɣöö cɛ kuth Ä-ce-ra täth. Kä cu Atha kuoth mandɔɔŋdɛ da̱k piny, kä cuɛ jɛ waŋ rɛy tɔ̱ɔ̱rä Kid-ron. 17Duundɛ ɣöö gua̱th pali kuthni baaŋ /ka̱n kɛ däk kä Juda#15:17 Juda Kä bok thuɔk Ɣi-bɛ-ru latdɛ jɛ i̱ I-thɛ-rɛl.. Kä cu Atha lɔcdɛ ka̱m Kuɔth Nhial kɛ ni̱n teekädɛ diaal. 18Kä cuɛ muc yäcä gua̱n kɛnɛ muc yäcädɛ nööŋ rɛy luaak Kuɔth, da̱a̱p kɛnɛ ciɛk in bo̱r kɛ kuak. 19Kä cuɛ thil ko̱r kɛ run ruëc Atha ti jiɛn diɔ̱k wi̱cdɛ dhieec. </p>
<h3><a href="2ch chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<p><br />
</p>
</body>
</html>
