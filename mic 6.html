<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
6 <br />
Luk Kuɔth Nhial kɛ ji̱ I-thɛ-rɛl <br />
1Liɛŋɛ mi ci Kuoth Nhial ɛ larɛ: <br />
jiɛc rɔ wër lat ruacdu kɛ pääm, <br />
kä akɛ liɛŋkɛ min latdi. <br />
2Liɛŋɛ go̱o̱ny Kuɔth Nhial lö pääm, <br />
kä liɛŋɛ jɛ yɛn tuk muɔ̱ɔ̱n. <br />
Te Kuoth Nhial kɛ go̱o̱ny kɛ nɛɛkɛ, <br />
kä bɛ ji̱ I-thɛ-rɛl luk. <br />
3“Kä yɛn nɛɛkä, ɛŋu mi cä <br />
lätkä yɛ? <br />
Kä ci ɣän a riɛkdun nɛy? <br />
Luɔcɛ ɣä! <br />
4Kä ɣän mëë cä yɛ ka̱m raar <br />
muun I-jëp, <br />
kä cä yɛ luɛl dueel yieenä. <br />
Kä cä Muthɛ jak bɛ yɛ bo̱th <br />
kɛ Ä-ron kɛnɛ Mir-yam bä. <br />
5Nɛɛkä tiɛmɛ mëë ci Ba-lak kuäär <br />
Mo-ab ɛ car i̱ bɛ lät kä yɛ, <br />
kɛnɛ luɔ̱c ëë ci Bil-am gat <br />
Bɛ-or ɛ loc ni jɛ. <br />
Kä ɛŋu ci tuɔɔk ɔ dup kä Ci-tim <br />
amäni Gil-gal, <br />
derɛ cuɔ̱ɔ̱ŋ Kuɔth Nhial <br />
dhil ŋa̱c.” <br />
Tin go̱o̱r Kuoth kɛ <br />
6“Kä ɛŋu dee wä kɛ ɣä nhiam <br />
Kuɔth Nhialɔ, <br />
min dëë wä pal ni jɛ? <br />
A dëë ku wä kä jɛ kɛ kɔa̱a̱l <br />
ala muc ti waŋkɛ? <br />
7A dee lɔc Kuɔth Nhial ku tɛɛth <br />
kɛ det ti bathdɔɔri, <br />
kiɛ kɛ lith ti bathdɔɔri wäl? <br />
Kiɛ bä gatdä min kɛ̱̈ɛ̱̈ thöp kɛ <br />
kui̱ dueerikä?” <br />
8Kä jɛn cɛ ji̱ nyuɔ̱th <br />
ti gɔw ji̱n raan. <br />
Kä ɛŋu go̱o̱r Kuoth Nhial ɛ <br />
kä ji̱ mɔ? <br />
Ɛ ɣöö bi thuɔ̱k lat, <br />
kä bi gɔɔy nhɔk, <br />
kä bi ja̱l agɔaa yɛnɛ Kuothdu. <br />
9Liɛŋɛ jɛ, lö yɛn nɛy tin ci rɔ̱ <br />
dol wi̱c, ciöt Kuoth Nhial, <br />
kä luth cio̱tädɛ ɛ pɛl mi cuɔ̱ŋ. <br />
10A dëë ku ŋot a palä ram mi ci <br />
rɔ duɔl ŋɔak kɛ duɔ̱p mi <br />
jiäk rueec? <br />
11Kä dëë ram mi tekɛ theemni <br />
ti nyuɔ̱n nyuɔ̱ɔ̱n, <br />
kɛnɛ ki̱thni ka̱a̱cni päl i̱di? <br />
12Kä ria̱ŋ ria̱a̱ŋku kɛ ji̱ ko̱o̱r, <br />
kä lat nɛɛku ni ka̱a̱cni, <br />
kä kaŋ kɛn ni naath. <br />
13Kɛ kui̱c ɛmɔ ɣän cä tok kɛ, <br />
mi da̱kä yɛ, kɛ kui̱ dueerikun. <br />
14Bia mi̱th duundɛ ɣöö <br />
/cia bi ria̱ŋ, <br />
bia ŋot näk buɔth yɛ. <br />
Bia rɔ tɔ̱wikä duundɛ ɣöö thilɛ <br />
mi bia jek, <br />
kä min bia kään, <br />
ɣän bä näk ko̱o̱r. <br />
15Yɛn bia pi̱eth, <br />
duundɛ ɣöö /ciakɛ <br />
bi ŋɛr, <br />
bia dɛy Ɔ-lip nhiac, <br />
duundɛ ɣöö cia rɔ, <br />
bi yi̱r kɛ liɛɛthdɛ. <br />
Kä bia bɛl ɣɔ̱l, <br />
duundɛ ɣöö /cia kɔaŋdiɛn <br />
bi math. <br />
16Yɛn cia guɔ̱ɔ̱r ni ciɛŋ Ɔmri, <br />
kɛnɛ ciɛŋ dhɔaar Ɛ̈-ɣab diaal, <br />
kä cia liŋ ni luekdiɛn. <br />
Kɛ kui̱c ɛmɔ, ɣän bä yɛ däk <br />
kä bä nɛɛku jak kä lökɛ, <br />
kä bia bɛ̈c ciɛŋä <br />
nɛɛnikä jëk. <br />
<h3><a href="mic chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
