<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<p>6 <br />
  Kuëny lua̱a̱kni da̱ŋ bärɔw <br />
  1Kɛn ni̱ni ti̱ti̱ mëë wä ji̱ kɔaar Yecu kɛ mi rëpkɛ ni rɔ̱, cu ji̱ Gɛ-rith göny kɛ kui̱ ji̱ Ɣi-bɛ-ru ɛn ɣöö /ca män jɔɔknikiɛn tit kɛ dääk mi̱thni ni ciaŋ. 2Cu jaak da̱ŋ wäl wi̱cdɛ rɛw ji̱ kɔaar Yecu diaal cɔal guäth kɛl, kä cukɛ wee i̱, “/Ci cuɔ̱ɔ̱ŋ ɛn ɣöö bakɔ la̱t ruac Kuɔth päl kɛ kui̱ lätni ŋɔaani. 3Kɛ kui̱ ɛmɔ mäthnikä, kuany wutni da̱ŋ bärɔw rɛydun ti tekɛ kɛ̈k mi gɔaa, kä ci thia̱a̱ŋ kɛ Yiëë kɛnɛ pɛl, ti dënɛ kuany läätdä ɛmɛ. 4Kä kɔn pua̱nykɔ bakɔ rɔ̱ la̱th lät palä kɛnɛ ruaacni Kuɔth.” 5Kä cua ruac in ci kɛn ɛ lat nhɔk ɛ buɔ̱n kɛɛliw, kä cukɛ mɛk ni Thi-bɛn, ram mi ci thia̱a̱ŋ kɛ ŋa̱th kɛnɛ Yiëë in Gɔaa in Rɛl Rɔ, kɛɛl kɛnɛ Pi-lip, kɛ Po-ro-ko-räth, kɛ Ni-ka-nor, kɛ Ti-mɔn, kɛ Par-mɛ-nath, kɛ Ni-ko-läth raan Ɛ̈n-ti-ɔk mi ci rɔ ri̱t ciɛŋä ji̱ Juudh. 6Cukɛ nɛy ti̱ti̱ la̱th nhiam jaakni Yecu, kä cukɛ pal, kä la̱thkɛ tetkiɛn wuɔ̱thnikiɛn. <br />
  7Cu ruac Kuɔth wee kɛ wä nhiam, kä cu pek ji̱ kɔaar Yecu rɔ rep ɛlɔ̱ŋ rɛy Jɛ-ru-tha-lɛm, kä cu bööth palä ti ŋuan tekɛ ŋa̱th. <br />
  Käp Thi-bɛn <br />
8Kä cu Thi-bɛn, mi ci thia̱a̱ŋ kɛ puɔ̱th kɛnɛ buɔ̱m, ti di̱t ti ga̱ykɛ naath kɛnɛ nyuuthni la̱t rɛy nath. 9Kä cu tha̱a̱ŋ nath ti duɔl guäth palä mi cɔal i̱, “Gua̱a̱th nɛɛni ti Lɔr”, (ala ciöt in cɔalkɛ jɛ) kɛ ji̱ Thay-rin, kɛ ji̱ A-lek-dhan-dri-ya, amäni nɛy tin bëë kä Thi-li-cia kɛnɛ E-cia rɔ̱ jiɛc kä ŋakɛ ŋaknɔm kɛ Thi-bɛn. 10Kä /kenkɛ pɛ̈lɛ kɛnɛ Yiëë in ruac kɛ jɛ luäŋ kɛ ruɔ̱t. 11Kä cukɛ tha̱a̱ŋ wutni com kɛ tɛ̱̈ɛ̱̈ ti wee i̱, “Cakɔ jɛ liŋ latdɛ ruaacni ti jiäk kɛ kui̱ Muthɛ kɛnɛ Kuoth.” 12Cukɛ naath kɛnɛ di̱t ji̱ Juudh kɛ ji̱ gɔ̱rä jiac nhial, kä cukɛ ben kä jɛ, kä ka̱pkɛ jɛ, kä cukɛ jɛ nööŋ nhiam luɔ̱k. 13Cukɛ nëën kacä jakä gɔanykɛ jɛ kɛ kac, cukɛ wee i̱, “Wut ɛmɛ /ken ruac jiääkdɛ met pa̱k kɛ jɛn gua̱a̱th ɛ rɛl gɔɔydɛ rɔ ɛmɛ kɛnɛ ŋuɔ̱t Muthɛ. 14Kɔn cakɔ jɛ liŋ ruacɛ, ɛn ɣöö ɛn Yecu raan Na-dha-rɛth ɛmɛ bɛ gua̱a̱th ɛmɛ däk, kä bɛ ŋuɔ̱t Muthɛ tëë cɛ ka̱m kɔn guäl.” 15Kä min guic nɛy diaal tin te guäth luɔ̱k Thi-bɛn cukɛ nhiamdɛ nɛn ce̱tdɛ kɛ nhiam jääkä nhial. </p>
<h3><a href="act chapter.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<p><br />
  <br />
</p>
</body>
</html>
