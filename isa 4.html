<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
4 <br />
1Ɛn guäth ɛmɔ bi män da̱ŋ bärɔw wut kɛl käp, kä bikɛ wee i̱, “Bakɔ rɔ̱ mi̱eeth kärɔ̱, kä bakɔ rɔ̱ kök bieyni, kuɛn ni nɛy, woc ni buara.” <br />
Luuc Jɛ-ru-tha-lɛm jɔk <br />
2Ɛn guäth ɛmɔ bi tin ci Kuoth Nhial kɛ pith ciɛk ɛlɔ̱ŋ, kä bikɛ gɔw, kä bi nɛy tin ŋot kɛ ciaaŋ kä I-thɛ-rɛl rɔ̱ liak kɛ tin ci ciɛk muun. 3Kä nɛy tin ŋot kɛ tëk kä Dha-yɔn tin ci duɔth kä Jɛ-ru-tha-lɛm bakɛ cɔli ti rɛ̈lkɛ rɔ̱, kɛn nɛy tin ca ciöötkiɛn gɔ̱r tin tëk kä Jɛ-ru-tha-lɛm. 4Bi Kuoth Nhial jiäk nyieet Dha-yɔn lak jɔ̱ɔ̱r, kä bɛ riɛm Jɛ-ru-tha-lɛm lak jɔ̱ɔ̱r rɛydɛ kɛ lukɛ yiëë mi päär kɛnɛ yiëë maac. 5Kä bi Kuoth Nhial päm Dha-yɔn kɛnɛ nɛy tin ca rɔ̱ dol ɛn wi̱ni kum kɛ wuɔ̱n tuɔɔl kɛ cäŋdäär, kɛnɛ bo̱l maac kɛ wäär. Bi buay Kuɔth ram ɔ kum. 6Ɛn kuum ɛmɔ, bɛ naath gaŋ kɛ cäŋ, kä ɛ gua̱a̱th lua̱k kä ɛ duel mi gaŋ naath kä thul kɛnɛ nhiaal. <br />
<h3><a href="isa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
