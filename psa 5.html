<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
5 <br />
Pal kɛ kui̱ ga̱ŋ <br />
(Dit Dee-bid) <br />
1Liŋ rieetkä lö Kuoth Nhial, <br />
liŋ jɔw pärädä. <br />
2Liŋ wieedä Kuäärä kä Kuothdä, <br />
kɛ ɣöö palä ni ji̱. <br />
3La liŋi palä kɛ runwaŋ <br />
lö Kuoth Nhial, <br />
ni ciaŋ kɛ runwaŋ la <br />
la̱rä ji̱ tin göörä, <br />
kä la liɛpä luɔcdiɛn. <br />
4Kɛ ɣöö /ciɛ ji̱n Kuoth mi <br />
nhɔk ni nyuɔɔn, <br />
kä /ci mi jiääk dëë te kɛɛl kɛ ji̱. <br />
5Kä /ci gua̱n liakä <br />
dëë cuɔ̱ŋ nhiamdu, <br />
kɛ ɣöö lo̱ki ji̱ la̱t jiäkni diaal. <br />
6Kä la tɔ̱ɔ̱ŋi ji̱ ka̱a̱cni diaal, <br />
kä lo̱ki na̱a̱k nath kɛnɛ ji̱ mɛɛtdä. <br />
7Kä kɛ kui̱ nhök in thil pek, <br />
ɣän bä ben pal ni luaakdu. <br />
Bä rɔ ben ka̱m mua̱a̱l ni rɛy luaakdu, <br />
min rɛl rɔ kɛ luth. <br />
8Bo̱th ɣä lö Kuoth Nhial <br />
rɛy gɔɔyädu, <br />
kɛ ɣöö ŋuan ji̱ tɛ̈rä, <br />
bo̱th ɣä kɛ duɔ̱ɔ̱pdu min cuŋ. <br />
9Kɛ ɣöö thilɛ thuɔ̱k mi latkɛn ɛ, <br />
te ni da̱k lɔɔcdiɛn, <br />
ce̱t rölkiɛn nikɛ kɔ̱a̱k kunyä, <br />
kä mɛt kɛn ni naath. <br />
10Kämni dueriɛn nikɛ lö Kuoth, <br />
kä ɛ ca̱a̱pkiɛn ku pɛn ni wi̱i̱diɛn. <br />
Kɛ ɣöö ŋuan dueerkiɛn, woc kɛ, <br />
kɛ ɣöö cikɛ luɔ̱c ni rɔ̱ ji̱. <br />
11Duundɛ ɣöö ɛ nɛy diaal <br />
tin guɔ̱ɔ̱rkɛ <br />
ji̱ jëkɛ tɛ̈th lɔaac, <br />
kä ala ki̱t nikɛn kɛ tɛ̈th lɔaac. <br />
Gaŋkɛ, kɛ ɣöö nɛy tin <br />
ŋa̱thkɛ ciötdu, <br />
bi lo̱ckiɛn tɛɛth kɛ ji̱. <br />
12Kɛ ɣöö ɛ puc lö Kuoth Nhial <br />
la pothi ji̱ cuŋni, <br />
la kum nhökdu kɛ ce̱tnikɛ ko̱t. <br />
<br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
</body>
</html>
