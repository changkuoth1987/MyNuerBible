<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
21 <br />
Lo̱k Kuɔth kɛ thiec Dhid-ki-yaa <br />
1Nɛmɛ ɛ ruac Kuɔth Nhial mëë ci ben kä Yir-mɛ-yaa mëë ca jɛ jäk kä Pɛ̈c-ɣur gat Mal-ki-yaa kɛnɛ bo̱o̱th palä ni Dhɛ-pɛ̈n-yaa gat Mä-the-yaa ɛ kuäär ni Dhid-ki-yaa wëë i̱, 2“Thiec ni nɛy Kuoth Nhial, kɛ ɣöö go̱o̱r Nɛ-bu-kad-nɛ-dhar#21:2 Nɛ-bu-kad-nɛ-dhar Cɔalkɛ jɛ kɛ tha̱a̱ŋ gua̱thni kɛ thok Ɣi-bɛ-ru i̱ Nɛ-bu-kad-nɛ-dhar, kuɛnɛ kä Yir-mɛ-yaa 21:2, kɛ thok loŋɛlithni. kuäär Bɛ̈-bi-lɔn ko̱r kɛ kɔ. Dɔ̱ŋ bi Kuoth Nhial lätkɛ tin ga̱ykɛ naath la̱t, a bɛ jɛ jak kä locɛ jɔk kä kɔ.” <br />
3Kä cu Yir-mɛ-yaa kɛ jiök i̱, 4“Bia nɛmɛ wä la̱r Dhid-ki-yaa i̱, ‘Ci Kuoth Nhial in la Ruey Ɣɔaa ni Kuoth I-thɛ-rɛl ruac ɛn ɣöö ɣän bä yio̱w köörun tɔ̱ te tetnikun tɔ̱, tin bia wä tɛr ni ko̱r kɛ kuäär Bɛ̈-bi-lɔn kɛnɛ ji̱ Kɛ̈l-da-ya tɔ̱ ca yɛ go̱l tɔ̱ jɔk pa̱a̱ny luɔ̱c yɛ. Ɣän bä kɛ nööŋ kɛɛl ɛn däär wec ɛmɛ. 5Ɣän bä nyiëëny kɛ ji̱ kɛ buɔ̱mdä kɛɛliw, gakdä kɛnɛ ŋɛ̈ɛ̈nydä min di̱i̱t. 6Kä bä kɛn ji̱ wec ɛmɛ näk, naath kɛ ley bikɛ li̱w kɛ juey mi di̱i̱t. 7Kä kɛ kɔrɛ, ɣän bä Dhid-ki-yaa kɛnɛ la̱a̱tkɛ kɛ nɛy tin cieŋ ɛn wi̱c ɛmɛ tin ci kään kä juey kɛnɛ ko̱r kɛ buɔth, la̱th tetdä Nɛ-bu-kad-nɛ-dhar kuäär Bɛ̈-bi-lɔn kɛnɛ tet ji̱ tɛ̈riɛn kɛ nɛy tin görkɛ näkdiɛn. Ɛ ba kɛ näk nikɛ mut, a thil pälikä kiɛ jiath lɔaac.’ ” <br />
8Kä bi nɛy ti̱ti̱ jiök i̱, “Ci Kuoth Nhial nɛmɛ lar i̱, ‘Ɣän cä duɔ̱ɔ̱p teekä kɛnɛ duɔ̱ɔ̱p li̱eth la̱th nhiamdun. 9Kä ram ɔ bi tey ɛn wi̱c ɛmɛ ɔ, ba jɛ näk ɛ ko̱r kɛnɛ buɔth kɛ juey. Kä ram mi wä rɔ thöp ji̱ Kɛ̈l-da-ya ti ca yɛ go̱l ti, bɛ tëk ɛn ram ɛmɔ, bɛ tëkdɛ lëny raar. 10Ɣän cä nhiamdä luɔ̱c ɛn wec ɛmɛ kɛ jiääk a /ci mɔ a gɔy. Ba jɛ la̱th tetdä kua̱r Bɛ̈-bi-lɔn, kä bɛ jɛ waŋ kɛ mac, ruac ni ɣän Kuoth Nhial.’ ” <br />
Ruac kɛ kui̱ kua̱ri Juda <br />
11Kä jio̱kni ji̱ dhɔaar kua̱r Juda i̱, “Liɛŋɛ ruac Kuɔth Nhial, 12Lö dhɔr Dee-bid! Ci Kuoth Nhial wee i̱, <br />
‘La̱tdɛ cuŋ ni ciaŋ kɛ runwaŋ, <br />
kä lua̱kɛ ram in ciaŋkɛ a <br />
jiäk lua̱kɛ ram in ca mac, <br />
kiɛ bi kɛ̈cdä ben pɛ̈t ce̱tkɛ mac, <br />
a bɛ thil ram mi dee <br />
jɛ yieny, <br />
kɛ kui̱ dueeri tin lätdi.’ ” <br />
13“Kä nɛnɛ, jiäk lɔcdä kɛ yɛ <br />
lö nɛy tin cieŋ wi̱i̱ lo̱o̱lä, <br />
wi̱i̱ pa̱a̱m mi loc, <br />
ji̱n ram min ruac i̱, <br />
‘Ɛŋa mi bi ɣä ben mak, <br />
kiɛ ɛŋa mɔ bi ben rɛy <br />
wecda mɔ?’ <br />
14Ɣän bä yɛ duäc ce̱tnikɛ pek <br />
lätnikun, <br />
ɣän bä rupdu waŋ <br />
kä bɛ tin diaal <br />
tin te gekädu pɛt,” <br />
ruac ni ɣän Kuoth Nhial. <br />
<br />
<h3><a href="jer chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
</body>
</html>
