<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
11 <br />
Nhök Kuɔth kɛ I-thɛ-rɛl <br />
1Mëë ŋot I-thɛ-rɛl kɛ kuɛ̈ɛ̈, <br />
ɣän nhɔakä jɛ, <br />
kä I-jëp cua̱ gatdä <br />
ciööl raar. <br />
2Kä duundɛ ɣöö mɔ cä kɛ ciöl rɔ <br />
mɔ ɛlɔ̱ŋ, <br />
ɛ jɛn bariɛn kɛ rɔ kɛ ɣä <br />
bä ɛlɔ̱ŋ, <br />
nɛɛkä la kɛn a moc ni Baal kɛ muc, <br />
kä wäŋ kɛn ni kuth dɛy wal. <br />
3Ɛni ɣöö ɛ ɣän ɛn nëë ŋi̱i̱c <br />
Ɛ-pa-rim kɛ ja̱l, <br />
kä kɛ wuɔ̱ɔ̱kdä cä kɛ kap, <br />
kä kui̱c kɛn ɛ i̱ cä kɛ tëk. <br />
4Cua̱ kɛ buɔth kɛ dep käpä lɔaac <br />
kɛnɛ nhök, <br />
cua̱ cu ce̱tkɛ ram mi lony <br />
gäk ŋua̱knikiɛn, <br />
kä cä kɛ mi̱eth. <br />
5Bikɛ loc kä I-jëp, <br />
kä ba kɛ ruac ɛ A-thi-ri-ya, <br />
kɛ ɣöö ci kɛn ɛ lo̱k i̱ <br />
lunykɛ kä ɣä. <br />
6Bi rɛ̈kiɛn tekɛ ko̱r, <br />
bɛ thieknikiɛn töl, <br />
kä ba kɛ cu däk rɛy ti̱ecnikiɛn <br />
tin buɔ̱m buɔ̱ɔ̱m. <br />
7Di̱t löc nɛɛnikä kɛ barkɛ rɔ <br />
kɛ ɣä, <br />
kɛ kui̱ ɛmɔ bä ŋuäkdɛ <br />
yiën gääk, <br />
thilɛ mi bi jɛ lɛ woc. <br />
8Kä dëë ji̱ ku lɛ päl i̱di, <br />
ji̱n Ɛ-pa-rim? <br />
Kä dëë ji̱ ku lɛ thöp <br />
radɔ̱diɛn i̱di, ji̱n I-thɛ-rɛl? <br />
Dëë ji̱ ku lɛ pa̱a̱r kɛ A-dɛ-ma i̱di! <br />
Kä dëë ji̱ ku lɛ ciɛŋ ce̱tkɛ <br />
Dhɛ-bo-yim i̱di! <br />
Kä /ci lɔcdä jɛ bi nhɔk i̱ <br />
bä jɛ la̱t! <br />
Kɛ ɣöö nhökdä <br />
kɛ yɛ bumɛ ɛlɔ̱ŋ. <br />
9/Cä kɛ̈cdä bi ka̱m yɛ, kä /ci ɣän <br />
Ɛ-pa-rim bi me̱t nyɔk kɛ däk, <br />
kɛ ɣöö ɛ ɣän Kuoth min /ci mɔ a ran, <br />
ta̱a̱ rɛydun ɣän min rɛl <br />
gɔɔydä rɔ, <br />
/cä bi ben kɛ ɣöö <br />
bä yɛ ben däk. <br />
10Ba Kuoth Nhial guɔ̱ɔ̱r ɛ nɛɛkɛ, <br />
kä jɛn bɛ wiee ce̱tkɛ lony, <br />
kä mi burɛ, bi gaatkɛ ben kä jɛ <br />
kɛ luth mi di̱i̱t kui̱ <br />
konyä ca̱ŋ. <br />
11Bikɛ ben kɛ la̱th ce̱tkɛ diit <br />
ti bä kä I-jëp <br />
kɛnɛ A-thi-ri-ya. <br />
kä bäkɛ cu luɔc ciëëŋnikiɛn, <br />
ruac ni Kuoth Nhial. <br />
Duäc Kuɔth kɛ Juda kɛnɛ I-thɛ-rɛl <br />
12Ci Ɛ-pa-rim ɣä go̱l kɛ ka̱a̱cni, <br />
kä dhɔr I-thɛ-rɛl kaaŋɛ ɣä, <br />
ɛ ni ɣöö Juda ŋäc kuoth ɛ, <br />
tekɛ kɛ ŋa̱th kɛ jɛn <br />
min rɛl gɔɔydɛ rɔ. <br />
<h3><a href="hos chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
