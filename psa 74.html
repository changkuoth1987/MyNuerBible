<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
74 <br />
Pal kɛ kui̱ lua̱k kä gua̱n tɛ̈r wec <br />
(Dit A-thap) <br />
1Ɛŋu mi päl i̱ kɔ amäni <br />
cäŋ kɛl lö Kuoth? <br />
Kä ɛŋu mɔ ci gakdu ben <br />
kä detku mɔ ce̱tnikɛ <br />
tol ɔ? <br />
2Car nɛɛku tëë ci kuëny <br />
rɔɔdu ni wal, <br />
nɛy tëë ci luɛl kɛ ɣöö bi <br />
kɛn ɛ ji̱ thuɔk duëëlu. <br />
Kä car Päm Dha-yɔn min la <br />
gua̱a̱th ëë ci <br />
kɔŋ cieŋ thi̱n. <br />
3Jälɛ bɛ ɛn gua̱a̱th ɛ ci da̱kɛ, <br />
gua̱n tɛ̈r cɛ ti diaal ya̱r <br />
rɛy luaak Kuɔth. <br />
4Ci ji̱ tɛ̈ru köök rɛy luaakdu <br />
min rɛl rɔ, <br />
ɛ cikɛ bɛ̈rikiɛn cuŋ thi̱n. <br />
5Kä ce̱tkɛ nikɛ nɛy ti waa jiɛn <br />
jɔp ruup kɛ jiöpnikiɛn. <br />
6Ɛ cikɛ jiɛn tin ca dööp <br />
thok luaak ŋuɔ̱k kɛ <br />
jiöpni kɛnɛ kɔcɔakni. <br />
7Ci kɛn luaakdu cu cua̱th kɛ mac, <br />
cikɛ gua̱a̱th cieŋädu ya̱r. <br />
8Kä ruackɛ kamnikiɛn wäkɛ i̱, <br />
“Ɛ puc bakɔ kɛ joc.” <br />
Cikɛ gua̱th pali Kuɔth <br />
diaal cu waŋ rɛy wec. <br />
9/Ci nɛy nyuuthnikɔ lɛ nɛn, <br />
kä cɛ cu thil go̱o̱k <br />
ti ci duɔth, <br />
kä cɛ cu thil ram <br />
mi ŋäcɛ kä kɔ, <br />
ɛn nɛmɛ bɛ mäni nɛy. <br />
10Kä bɛ kulɛ ɛ mäni nɛy lö Kuoth <br />
bi gua̱n tɛ̈r ji̱ dɔlɔ? <br />
Ɛ bi kɛn ji̱ ku kuëth <br />
amäni cäŋ kɛl? <br />
11Kä ɛŋu ci la̱th ni tetdu <br />
luɔ̱ɔ̱c jɔkɔ, <br />
ɛŋu mɔ ci la̱th ni tetdu <br />
jɔkdu mɔ? <br />
12Duundɛ ɣöö ji̱n Kuoth <br />
ɛ ji̱n Kuäärä ni walkä, <br />
lätdi ni lät känä rɛy ɣɔaa. <br />
13Curi yiër da̱a̱k kɛ buɔ̱mdu, <br />
kä curi ley yiëri tin dit <br />
wuɔ̱thkiɛn töl. <br />
14Kä ɛ ji̱n ɛ nëë riac wi̱c nyaaŋ, <br />
kä curi jɛ ka̱m naath tin cieŋ <br />
rɛy dɔaar ɛ la mi̱eth. <br />
15Kä ɛ ji̱n ɛ nëë lɛ liɛl <br />
kɛnɛ löli pi̱i̱ni, <br />
kä curi kiɛr diaal jakä do̱n. <br />
16Kä cäŋdäär ɛ duŋdu kä <br />
wäär bä ɛ duŋdu, <br />
kä curi cäŋ kɛnɛ pay cak. <br />
17Kä ji̱n curi pëk ɣɔaa diaal la̱t, <br />
kä ci tɔ̱t kɛnɛ mey la̱t. <br />
18Car mɛmɛ lö Kuoth Nhial ɛn ɣöö <br />
ji̱ tɛ̈ru dɔalkɛ ji̱, <br />
kɛn nɛy ti dɔa̱a̱r ɛ ti <br />
dɔalkɛ ciötdu. <br />
19/Cu tëk nɛɛniku käm ley dɔaar, <br />
kä /cu tëk canku päl ruëëc <br />
amäni cäŋ kɛl. <br />
20Car mat ruac ëë ci lat kɛ kɔ, <br />
kɛ ɣöö ci nɛy tin görkɛ ko̱r <br />
gua̱th diaal tin col <br />
rɛy wec thiäŋ. <br />
21Kä ɛ ga̱yku /ca lɛ ciɛŋ <br />
kɛ ciaaŋ po̱cä, <br />
kä ɛ can kɛnɛ ga̱y <br />
liakɛ ciötdu. <br />
22Jiɛc rɔ lö Kuoth kä bër gaŋ rɔ, <br />
kä carɛ ɛn ɣöö ca dɔl ɛ nɛy <br />
ti dɔa̱a̱r kɛ cäŋ kɛɛliw. <br />
23Kä /cu ŋɛ̈ɛ̈ny ji̱ tɛ̈ru <br />
bi pa̱l ruëëc, <br />
ɛn rɔal in te thi̱n ni ciaŋ. <br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
