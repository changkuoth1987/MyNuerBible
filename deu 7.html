<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
7 <br />
Nɛɛ Kuɔth Nhial ti rɛl kɛ rɔ <br />
(Ɣöth 34:11-16) <br />
1“Mi wä Kuoth Nhial Kuothdun yɛ wä naŋ muun in bia wä cieŋ thi̱n, bɛ dör da̱ŋ bärɔw ti bumnikɛn kä yɛ joc thi̱n nhiamdun. Kɛn dör ɛ tɔ̱ kɛ ji̱ ɣɛ̈th kɛnɛ ji̱ Pɛ-rii-dhi kɛ ji̱ Iwi kɛ ji̱ Yɛ-buth, 2mi wä Kuoth Nhial Kuothdun kɛ wä ka̱m yɛ. Da̱kɛ kɛ a thil pälikä, kä /cuarɛ guk lät kɛ kɛ. 3/Cuarɛ kuen kɛ kɛ, kä /cuarɛ nyieekun käm gaatkiɛn ala män, kä /cuarɛ gaatkun kuen nyieekiɛn. 4Amäni mi dëë gaatkun rit kɔɔr Kuɔth Nhial, a ba wä pal ni kuth ti guäy. Amäni mi dëë kɛ̈c Kuɔth Nhial ben kä yɛ a bɛ yɛ dup kɛ pɛ̈th. 5Bia lät nikɛ kä nɛmɛ bia yi̱knikiɛn da̱k piny, kä bia riäknikiɛn töl töölni, kä bia döölkiɛn thia̱y piny, kä bia kuth jiɛnkiɛn waŋkɛ mac. <br />
6“Kɛ ɣöö kɛ yɛn nɛɛ Kuɔth Nhial Kuothdun ti ca ley ɛ. Kä bi yɛn a nɛɛkɛ ti cɛ mɛk rɛy nɛɛni diaal tin ciɛŋkɛ wi̱c muɔɔn. 7Ciɛ ŋuandun kä naath ɛnɔ cu Kuoth Nhial nhökdɛ ka̱m yɛ mɔ, kua kɛn yɛn nɛy tin kui̱ynikɛn. 8Ɛ ɣöö nhɔk Kuoth Nhial ni yɛ, kɛnɛ ti̱t gukä mëë cɛ gok kɛnɛ gua̱nikun, ɛ jɛn ci Kuoth Nhial yɛ ka̱m raar kɛ tet mi bum, kä cɛ yɛ kän duëël yieenä kä Pɛro. 9Kɛ ɣöö Kuoth Nhial Kuothdun ɛ Kuoth mi gɔaa mi gua̱n nhökä, tiitdɛ gukdɛ kɛnɛ nhökdɛ min thil pëk kɛ nɛy tin nhɔakɛ jɛ, kä tiɛtkɛ luëëkɛ kä ri̱c ti bathdɔɔri. 10Kä lucɛ nɛy tin lökɛ jɛ rikkiɛn, kɛ däkdɛ kɛ kɛ. Cɛ bi kɔ̱a̱c kɛ tin lökɛ jɛ. 11Kɛ kui̱ ɛmɔ tiɛtdɛ luëëkɛ kɛnɛ ŋuɔ̱tkɛ ti cä la̱t yɛ walɛ ti.” <br />
Puɔ̱th nɛɛni ti tekɛ luthä <br />
(Liib 26:3-13, Ŋuɔ̱t 28:1-14) <br />
12“Kɛ ɣöö cia ŋuɔ̱t ɛ ti liŋ, kä cia kɛ la̱t, bi Kuoth Nhial Kuothdun yɛ ti̱et gukdɛ kɛnɛ nhökdɛ min thil pëk, mëë cɛ guɔ̱k gua̱nikun i̱ ba tit. 13Bɛ yɛ poth, kä bɛ yɛ nhɔk, kä bɛ yɛ jak kä ŋuan. Bɛ Gaatkun poth kɛnɛ bɛl. Kä bɛ ɣɔ̱ɔ̱kun kɛnɛ detkun rëp rɛy muɔ̱ɔ̱n ëë cɛ ya̱c gua̱nikun i̱ bɛ ka̱m yɛ. 14Ba poth ni yɛ kä nɛy diaal. Thilɛ raan kä yɛ kiɛ kä ɣɔ̱ɔ̱kun mi bia̱ rol. 15Kä thilɛ juey mi jiääk ce̱tkɛ jua̱th I-jëp tëë ŋa̱cɛ, mi bi raan käp kä yɛ, bi Kuoth Nhial kɛ woc, bɛ kɛ ka̱m löökun. 16Kä bi yɛn nɛy tin bi Kuoth Nhial kɛ ka̱m yɛ däk, kä bia thil waŋ mi gɔaa kɛ kɛ. Kä /cia Kuthkiɛn bi lätikä, kɛ dëëpkun. <br />
17“Kä mi wi̱i̱ jɛ lar kɛ lɔcdu i̱ dör ɛ ti bum nikɛn kä ɣä, a dëë wi̱i̱kiɛn ku lɛ ka̱n i̱di? 18Car mëë ci Kuoth Nhial Kuothdun ɛ lät kä Pɛro kɛnɛ ji̱ I-jëp diaal. Cu dual kɛ kɛ. 19Ci guic kɛ waŋdu, kɛ nyuuthni tëë ga̱ykɛ naath kɛnɛ buɔ̱m ëë käm Kuoth Nhial Kuothdun yɛ raar kɛ jɛ. Inɔ bä bi Kuoth Nhial Kuothdun ɛ lɛni lät kä kɛn nɛy diaal tin dual yɛn kɛ kɛ ti. 20Kä bɛ rɛydiɛn lɛni jäk kä piɛɛn gua̱r, kä tɔ̱ bi rɔ tɛ̱̈ɛ̱̈ thi̱n ɔ, bia kɛ cu ben däk. 21/Cuarɛ dual kɛ kɛ Kuoth Nhial ɛ rɛydun. Ɛ Kuoth mi dual naath kɛ jɛ. 22Bi Kuoth Nhial Kuothdun kɛ juɔc raar kɛn dör ti diaal ɛ ti ɛ määth, /cia kɛ bi cu joc kä kɛɛl, cäŋɛ ley dɔaar dëë ŋuan ni kɛn kä yɛ. 23Bi Kuoth Nhial Kuothdun kɛ ka̱m yɛ, kä bɛ wi̱cdiɛn nyon, bia kɛ joc mäni mi cikɛ riaw. 24Kä bɛ kua̱rkiɛn jak kä pɛn tetädun, kä bia ciötdiɛn cu bath wi̱i̱ muɔ̱ɔ̱n kä thilɛ ram mi bilɛ cuɔ̱ŋ nhiamdun mäni mi cia kɛ däk. 25Kä kuthkiɛn bia kɛ waŋ kɛ mac, kä a lɔcdun ci di̱t kɛ ciik pua̱nynikiɛn kiɛ da̱a̱pnikiɛn i̱ bia kɛ ka̱n ala nyinkun. Kɛ ɣöö ca yɛ bi dɛp kɛ jɛ, lo̱k Kuoth Nhial Kuothdun ɛ. 26Kä /cuarɛ tin lo̱k Kuoth kɛ naŋ dho̱rikun ɛ bia jiääk ce̱tkɛ jɛ. Lökɛ a cu kɛ liɛc, kɛ ɣöö kɛ ti ca lam.” <br />
<h3><a href="deu chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
