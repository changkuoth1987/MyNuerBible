<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
83 <br />
Pal kɛ kui̱ juɔ̱c ji̱ tɛ̈r ji̱ Juudh <br />
(Dit A-thap) <br />
1Aɣ Kuoth /cu lɛ biɛt, <br />
/cu waŋdu bi kum cu bit <br />
lö Kuoth! <br />
2Kɛ ɣöö kɛn ji̱ tɛ̈ru tekɛ ni gaak, <br />
ci nɛy tin lökɛ ji̱ wuɔ̱thkiɛn <br />
kap nhial. <br />
3Cikɛ cär ti jiäk rialikä <br />
kɛ kui̱ nɛɛniku, <br />
matkɛ ca̱a̱pkiɛn kɛ kui̱ nɛɛni <br />
tin gaŋi. <br />
4Kä ruackɛ wäkɛ i̱, “Bia na̱knɛ kɛ <br />
ɛ bikɛ thuuk /cikɛ bi <br />
la do̱r, <br />
kä ɛ ciöt I-thɛ-rɛl /ca lɛ <br />
nyɔk kɛ ti̱em <br />
amäni cäŋ kɛl.” <br />
5Kɛn cikɛ ca̱r kɛl mat kɛɛl, <br />
cikɛ mat ruac la̱t kɛ lo̱kdu, <br />
6kɛn ji̱ Ɛ-dɔm kɛnɛ ji̱ I-ca-mel, <br />
kɛ ji̱ Mo-ab kɛnɛ ji̱ Ɣɛ̈g-ri. <br />
7Kɛ ji̱ Gi-bɛl kɛnɛ ji̱ Am-on <br />
kɛ Ä-ma-lek, <br />
kɛ ji̱ Pi-li-thɛt kɛnɛ <br />
nɛy tin cieŋ kä Dhor. <br />
8Cu mäni ji̱ A-thi-ri-ya <br />
bä cikɛ rɔ̱ ma̱tkɛ, <br />
cukɛn cua̱ buɔ̱m gan Lot. <br />
9Lätnikɛ kä mëë ci kɔŋ lät <br />
kä ji̱ Mid-yan, <br />
ce̱tkɛ duŋ ji̱ Ci-cɛ-ra kɛnɛ <br />
Ya-bin jɔk kiɛɛr Ki-con, <br />
10tëë cua däk kä Een-dor, <br />
tëë cu ce̱tnikɛ wär ɣɔ̱ɔ̱k piny. <br />
11Kä lätni bööthkiɛn ce̱tkɛ <br />
O-reb kɛnɛ Dheeb, <br />
kä lätni ruëëckiɛn kä mi <br />
ce̱tnikɛ Dhɛ-bɛ̈ kɛnɛ <br />
Dhal-mu-na, <br />
12tëë ruac i̱, <br />
“Ka̱nɛ mun la̱k ɣɔ̱ɔ̱k Kuɔth <br />
ka̱nɛ jɛ ɛ la duŋdan.” <br />
13Jaknikɛ kä ce̱tnikɛ ruɔth <br />
lö Kuothdä, <br />
ɛ kɛ ce̱tnikɛ jil mi lɔk <br />
jiɔam ɛ. <br />
14Cätdi nikɛ mac in la rup a pɛt, <br />
kɛnɛ bo̱l maac mi pɛt <br />
rɛy pa̱a̱m, <br />
15inɔ jockɛ kɛ jiɔamdu min leth, <br />
kä jakni kɛ kä dual <br />
kɛ tul jiɔamdu. <br />
16Ku kɛ thiäŋ kɛ pöc, <br />
dɔ̱ŋ dëë kɛ ciötdu <br />
ŋäth lö Kuoth Nhial. <br />
17Akɛ muɔckɛ pöc kɛnɛ buar <br />
mi bi te thi̱n ni ciaŋ, <br />
kä akɛ li̱w kɛ buariɛn kɛɛl. <br />
18Ɛ jɛ ba ŋa̱c ɛ kɛn ɛn ɣöö <br />
ɛ ji̱n kä rɔa, <br />
ɛn min cɔalkɛ ciötdɛ Kuoth Nhial, <br />
ɛ ji̱n in la Ruey Ɣɔaa <br />
ni kɛɛliw. <br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
