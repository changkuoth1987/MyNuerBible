<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
19 <br />
Ruac go̱o̱kä mi jiääk kɛ kui̱ I-jëp <br />
1Mɛmɛ ɛ ruac go̱o̱kä kɛ kui̱ I-jëp. <br />
Nɛnɛ, Kuoth Nhial bëë kä I-jëp <br />
kɛ pua̱r mi pɛ̈th ɛlɔ̱ŋ, <br />
kä bɛ kuth jiɛn I-jëp <br />
lath nhiamdɛ, <br />
kä bi ji̱ I-jëp lo̱ckiɛn <br />
baath ɛlɔ̱ŋ. <br />
2Kä cu Kuoth Nhial wee ɣän, <br />
bä ji̱ I-jëp jak kä <br />
nyiëëny kä rɔ̱, <br />
kä bi ram ɔ nyiëëny <br />
kɛ däman, <br />
kä bi ram ɔ nyiëëny <br />
kɛ gua̱n thieekädɛ, <br />
kä bi wec ɔ nyiëëny <br />
kɛ wec ɔ, <br />
kä bi kuäär ɔ nyiëëny <br />
kɛ kuäär ɔ. <br />
3Bi lo̱c ji̱ I-jëp baath ɛlɔ̱ŋ, <br />
kä bä cärkiɛn jakä <br />
thil luɔt, <br />
bikɛ luäk thiec nikä kuth <br />
jiɛnkiɛn kɛnɛ walkiɛn, <br />
kɛ ti̱tkiɛn kɛnɛ ji̱ <br />
kolaaŋnikiɛn. <br />
4Ɣän bä ji̱ I-jëp la̱th tetni raam <br />
mi tekɛ ciaaŋ jiääk, <br />
kä bakɛ ruac ɛ kuäär mi bum bum, <br />
ruac ni ɣän Kuoth Nhial <br />
in la Ruey Ɣɔaa. <br />
5Kä bi pi̱ Kiɛɛr kööt, <br />
kɛn pi̱w kiɛɛr bikɛ do̱n. <br />
6Kä bi lölikɛ ŋuäny, <br />
bi kar kiɛɛr I-jëp kööt, <br />
bi guɔ̱t kɛnɛ ruɔ̱ɔ̱r rɔɔl. <br />
7Bi juaac diaal tin te <br />
jɔk Kiɛɛr li̱w, <br />
kä bi ka̱a̱k diaal tin <br />
ca pith jɔk kiɛɛr rɔɔl, <br />
bi jiɔam kɛ lɔk kä bikɛ <br />
cu thil. <br />
8Bi dëëp rɛc pa̱r, kä bikɛ wiee, <br />
kɛn nɛy diaal tin yuɔrkɛ <br />
yiethni Kiir, <br />
kä bi nɛy diaal tin dep <br />
kɛ cambakni lo̱ckiɛn jiääk. <br />
9Bi nɛy tin la̱t kɛ bieyni kɛ thi̱et, <br />
bi lo̱ckiɛn jiääk, <br />
kä bi nɛy tin la̱tkɛ <br />
bieyni kɛ lath, <br />
bikɛ thil ŋa̱th. <br />
10Nɛy tin la̱tkɛ bieyni bakɛ däk, <br />
kä la̱a̱t diaal <br />
bi lo̱ckiɛn jiath. <br />
11Ruëëc Dho-an kɛ dɔ̱a̱a̱r, <br />
kä luëëk Pɛro thöpkɛ <br />
ni ruac dɔ̱ɔ̱rä. <br />
Kä deri Pɛro kulɛ jiök i̱di i̱, <br />
“Ɛ ɣän gat raam mi pɛl, <br />
ɛ ɣän gat kua̱ri tëë wal”? <br />
12Kä nɛɛku tin pɛl a nikä? <br />
Akɛ la̱rkɛ ji̱ mɔ ŋa̱ckɛ mɔ <br />
min caar Kuoth Nhial in la <br />
Ruey Ɣɔaa kɛ kui̱ ji̱ I-jëp. <br />
13Ruëëc Dho-an kɛ dɔ̱a̱a̱r, <br />
kä bööth Mɛm-pith cakɛ mɛt, <br />
ci ji̱kɛ tin bööth I-jëp <br />
buath raar. <br />
14Ci Kuoth Nhial kɛ jak kä yi̱c, <br />
cikɛ I-jëp jak kä yi̱c <br />
lätnikɛ diaal, <br />
ce̱tnikɛ yɔ̱a̱ŋ kɔaaŋni <br />
ti yi̱c rɛy ŋöknikiɛn. <br />
15Kä thilɛ raan kä ji̱ I-jëp, <br />
ram mi riäŋ kiɛ can kiɛ ram <br />
mi luɔ̱thkɛ mi dëë kɛ luäk. <br />
16Ɛn cäŋ ɛmɔ bi ji̱ I-jëp ce̱tnikɛ män, bikɛ dual kɛ duäc in nöŋkɛ kɛ ɛ Kuoth Nhial in la Ruey Ɣɔaa. 17Kä mun Juda bɛ ji̱ I-jëp jakä dual, kä ram ɔ ba la̱r ciöt Juda mɔ bɛ dual ɛlɔ̱ŋ kɛ kui̱ kä min caar Kuoth Nhial in la Ruey Ɣɔaa ɛ kɛ kui̱diɛn. <br />
Bi I-jëp kɛnɛ A-thi-ri-ya Kuoth Nhial pal <br />
18Ɛn cäŋ ɛmɔ bi wi̱i̱ da̱ŋ dhieec kä I-jëp ruac kɛ thok ji̱ Kɛ-naan, kä bikɛ rɔ̱ yac kɛ ciöt Kuɔth Nhial in la Ruey Ɣɔaa. Kä ba wec kɛl thi̱n cɔli Wec Ca̱ŋ. <br />
19Ɛn cäŋ ɛmɔ bi Kuoth Nhial tekɛ yi̱k ni däär muɔ̱ɔ̱n I-jëp, kä bɛ tekɛ riäk këthdɛ. 20Kä bɛ la nyuuth kɛ kui̱ Kuɔth Nhial in la Ruey Ɣɔaa muun I-jëp. Mi wäkɛ Kuoth Nhial thiec kɛ luäk kɛ kui̱ gua̱n tɛ̈riɛn, bɛ kɛ jäkä kään mi bikɛ gaŋ kä bikɛ luäk. 21Bi Kuoth Nhial rɔ jak kä ŋa̱ckɛ ɛ ji̱ I-jëp, kä bikɛ Kuoth Nhial ŋa̱c ɛn cäŋ ɛmɔ. Bikɛ Kuoth Nhial thöp luuri kɛ muc tin waŋkɛ, kä bikɛ rɔ̱ yac kɛ ti ba thöp Kuoth Nhial ti ba la̱t. 22Kä bi Kuoth Nhial ji̱ I-jëp moc kɛ juey, bɛ kɛ duäc kä bɛ kɛ jak kä gɔw, bikɛ luny kä Kuoth Nhial, kä bɛ paliɛn liŋ, kä bɛ kɛ jak kä gɔw. <br />
23Ɛn cäŋ ɛmɔ bɛ tekɛ duɔ̱ɔ̱p mi di̱i̱t mi jiɛy kä I-jëp wëë kä A-thi-ri-ya, bi ji̱ A-thi-ri-ya wä kä I-jëp, kä bi ji̱ I-jëp wä kä A-thi-ri-ya, kä bi ji̱ I-jëp kɛnɛ ji̱ A-thi-ri-ya Kuoth pal kɛɛl. <br />
24Ɛn cäŋ ɛmɔ I-thɛ-rɛl bɛ la diɔ̱ɔ̱k I-jëp kɛnɛ A-thi-ri-ya ɛla puɔ̱th wi̱i̱ muɔ̱ɔ̱n, 25min bi Kuoth Nhial in la Ruey Ɣɔaa ɛ pothnikɛ wëë i̱, “Ɛ puɔ̱th tekɛ nɛɛkä ni ji̱ I-jëp kɛnɛ ji̱ A-thi-ri-ya la̱t tetkädä kɛ ji̱ I-thɛ-rɛl duŋdä.” <br />
<h3><a href="isa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
