<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
8 <br />
Gat I-ca-yaa ɛ nyuuth kɛ käni ji̱ A-thi-ri-ya kɛ wi̱i̱ <br />
1Kä cu Kuoth Nhial ɣä jiök i̱, “Käni päm mi pat pat mi di̱i̱t kä gɔ̱ri rieet ti̱ti̱ thi̱n ɛ dho̱k i̱, ‘Duŋ Mer-ca-lal-a̱c-badh.#8:1 Mer-ca-lal-a̱c-badh Kɛ thok Ɣi-bɛ-ru lotdɛ ni ɣöö mac mi pɛ̈th kɛ kuël mi pɛ̈th.’ ” 2Kä cua̱ bo̱o̱th palä ni U-ri-yaa kɛnɛ Dhɛ-kar-yaa gat Yɛ-bɛ-rɛ-kiyaa cɔl ala neen kä ɣä. 3Kä cua̱ wä kä ciekdä, kä cuɛ ruët kä cuɛ dap kɛ gat dhöl. Kä cu Kuoth Nhial ɣä jiök i̱, “Cɔl ciötdɛ Mer-ca-lal-a̱c-badh, 4kä ɛ ŋot /ken gat ciöt ni ŋa̱c wëë i̱, ‘Baba, kiɛ mama,’ ba ria̱ŋ Da-math-kɛth kɛnɛ pɛ̈ɛ̈c Tha-mɛ-ria naŋ ɛ kuäär A-thi-ri-ya.” <br />
5Kä cu Kuoth Nhial rɔ nyɔk <br />
kɛ ruac kɛ ɣä wëë i̱, <br />
6“Kɛ ɣöö cu nɛy ti̱ti̱ <br />
pi̱w Ci-lowa <br />
tin lo̱ny ɛgɔaa lo̱k. <br />
Ci wä tɛɛth ni lo̱ckiɛn kɛ Rɛ-dhin <br />
kɛnɛ gat Rɛ-mɛ̈l-yaa, <br />
7kɛ kui̱c ɛmɔ ɣän Kuäär ni Kuoth, <br />
bäkɛ jak kä makɛ ɛ kuäär <br />
A-thi-ri-ya kɛnɛ rɛmdɛ. <br />
Bikɛ Juda ban ce̱tnikɛ pi̱w nyɔac <br />
ti bä raar Kiir Yu-pɛ-ree-tidh, <br />
ti thia̱ŋkɛ lölikɛ diaal. <br />
8Kä bɛ Juda can ce̱tnikɛ nyɔc, <br />
ba nyɔc mi cup naath ni ŋuääk. <br />
Kä kɛ ɣöö te Kuoth kɛɛl kɛ kɔn, <br />
bi gɔ̱kɛ mundu kum ni kɛɛliw, <br />
lö I-manu-el!” <br />
9Matdɛ rɔ̱ guäth kɛl yɛn <br />
naath kɛ dual, <br />
liɛŋɛ nɛmɛ lö nɛy tin <br />
na̱n tuɔ̱ŋni ɣɔaa. <br />
Rialɛ rɔ̱ ikä kɛ ko̱r, <br />
kä da̱kɛ rɔ̱ kä piny! <br />
Rialɛ rɔ̱ ikä kɛ ko̱r, <br />
kä da̱kɛ rɔ̱ kä piny! <br />
10La̱tdɛ ca̱pdun, <br />
duundɛ ɣöö bɛ thil luɔt, <br />
latdɛ ruac, duundɛ ɣöö <br />
/cɛ bi te thi̱n, <br />
kɛ ɣöö te Kuoth kɛɛl kɛ kɔn. <br />
11Kä cu Kuoth Nhial ruac kɛ ɣä a te tetdɛ min bum kɛɛl kɛ ɣä, kɛ ɣöö /cä bi guɔ̱ɔ̱r ni dup nɛɛni ti̱ti̱, wëë i̱, <br />
12“/Cu ti diaal cɔli i̱ tɛr <br />
tin cɔl nɛy tɔ̱tɔ̱ kɛ i̱ tɛr, <br />
kä /cu dual kɛ tin dual kɛ kɛ <br />
ɛ ji̱ /cɛ cak lath kɛ jɛ. <br />
13Ɛ ni Kuoth Nhial in la Ruey <br />
Ɣɔaa bia cɔl i̱ mi rɛl <br />
gɔɔydɛ rɔ mɔ ni kä rɔa, <br />
ɛ jɛn bia dual kɛ jɛ mɔ, <br />
kä ɛ jɛn bɛ yɛ lath kɛ jɛ mɔ. <br />
14Kä ɛ jɛn bi la gua̱th palä mɔ, <br />
kä ba päm in kui̱r naath, <br />
ba jɛn döl in kɔ̱a̱thkɛ ikä <br />
ɛ dho̱r ji̱ I-thɛ-rɛl da̱ŋ rɛw. <br />
Kä bɛ la dhuur mi kääp <br />
ji̱ Jɛ-ru-tha-lɛm. <br />
15Bi nɛy ti ŋuan kɔ̱a̱a̱th kɔ̱thikä, <br />
bikɛ tëth kä bikɛ töl, <br />
bakɛ dɛp kä bakɛ käp.” <br />
Luek kɛ kui̱ thiecä jɔɔkni <br />
16Yianɛ ŋut, ka̱pɛ ŋi̱i̱c cuɔ̱ŋ <br />
rɛy ji̱ kɔaarä. <br />
17Ɣän bä Kuoth Nhial lip, <br />
min ci nhiamdɛ tɛ̱̈ɛ̱̈ kɛ ji̱ <br />
dhɔaar Je-kɔb, <br />
ɣän bä ŋäth ni jɛ. <br />
18Nɛnɛ, ɣän kɔnɛ gaat tin Ci Kuoth kɛ ka̱m ɣä, kɛ kɔn nyuuth rɛy I-thɛ-rɛl kä Kuoth Nhial in la Ruey Ɣɔaa, min cieŋ wi̱i̱ Pa̱a̱m Dha-yɔn. <br />
19Kä mi wä naath yɛ jiök i̱, “Thiëcɛ jɔɔk kɛnɛ kolaaŋ tin kui̱w kä gi̱eer,” ɛ /ci naath dëë ku thiec ni kuothdiɛn ɛ dëë ku thiec ni mi ci li̱w, ɛ /ca dëë ku thiec ni mi tëk? 20Guɔ̱ɔ̱rɛ ni ŋut Kuɔth kɛnɛ ŋi̱i̱cdɛ! Kɛ thuɔ̱k ruac in lat ji̱ kolaaŋni jɛ thilɛ jɛ luɔt. 21Kɛn bikɛ wi̱el muun kɛ da̱k mi di̱i̱t kɛnɛ buɔth, mi wä buɔthkɛ näk bikɛ cu gaak ba guic ni nhial, kä bikɛ kuääriɛn lam kɛnɛ Kuothdiɛn. 22Kä bikɛ piny guic, kä bikɛ nɛn ni rik kɛnɛ muth kɛ da̱k mi bɛc bɛc, kä bakɛ yuɔr rɛy muɔ̱th mi col. <br />
<h3><a href="isa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
