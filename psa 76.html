<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
76 <br />
Kuoth I-thɛ-rɛl ɛ luuk wec muɔ̱ɔ̱n <br />
(Dit tuarä A-thap) <br />
1Ŋa̱ckɛ Kuoth kä Juda, <br />
kä di̱t kɛ̈k cio̱tädɛ <br />
kä I-thɛ-rɛl. <br />
2Te dhɔrɛ ni kä Ca-lɛm, <br />
gua̱a̱th cieŋädɛ tëë <br />
kä Dha-yɔn. <br />
3Ɛn wi̱ni cuɛ bääri ji̱ tɛ̈r töl <br />
kɛnɛ köötni kɛ mutni <br />
kɛ yio̱w köör. <br />
4Bum ni ji̱n lö Kuoth. <br />
kä di̱t ni gɔɔy wutädu kä päm <br />
mi tekɛ ley ti ŋuan. <br />
5Kä wäth kööriɛn ca kuakiɛn <br />
diaal yiäk, <br />
kä cikɛ niɛɛn kɛ ni̱en li̱eth, <br />
kɛn wäth köör diaal /ca tetkiɛn <br />
luäŋ kɛ kap nhial. <br />
6Kä nikɛ ŋɛ̈ɛ̈nydu lö Kuoth Je-kɔb, <br />
cu jiöŋkööri kɛnɛ ji̱kiɛn li̱w. <br />
7Kä ɛ ji̱n kärɔa lö Kuoth <br />
luɔ̱thkɛ mɔ! <br />
Kä ɛŋa dëë cuɔ̱ŋ nhiamdu mɔ <br />
mi ci ŋɛ̈ɛ̈ny? <br />
8Kä la luk ɛ latdi ni puɔ̱ɔ̱rä, <br />
la piny cua̱ dual kä bɛ <br />
cu biɛt, <br />
9mɔ ci rɔ jiɛc ɔ, <br />
lö Kuoth kɛ luk, <br />
kɛ ɣöö bi nɛy tin ciaŋkɛ <br />
ɛ jiäk wi̱i̱ muɔ̱ɔ̱n kän. <br />
10Kɛ thuɔ̱k ŋɛ̈ɛ̈ny ji̱ tɛ̈ru reepɛ <br />
ni kɛ̈kdu, <br />
kä duɔth nɛɛni tin ci kään <br />
kä ŋɛ̈ɛ̈nydu bikɛ <br />
ce̱tnikɛ kum wecdu. <br />
11Tho̱pni Kuoth Nhial ni Kuothdu <br />
min ci lar i̱ bi thöp jɛ, <br />
ɛ nɛy diaal tin thia̱k nöŋkɛ jɛ <br />
muc ɛn ram in luɔ̱thɛ, <br />
12ɛ jɛn la yiey ruëëcni a ŋookɔ, <br />
kä luɔ̱thkɛ ni jɛ <br />
ɛ kua̱r wec muɔ̱ɔ̱n. <br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
