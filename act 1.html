<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<p>1 <br />
  1Rɛy buɔk in jio̱l, ji̱n Thi-ɔ-pi-läth, cä ji̱ gɔ̱a̱r ŋɔaani diaal ti ci Yecu kɛ tok kɛ la̱t kɛnɛ tin cɛ ŋi̱eec, 2amäni cäŋ ëë naŋkɛ ni jɛ nhial, kɛ kɔr kä mëë cɛ jaakɛ tin cɛ mɛk lat ruac kɛ buɔ̱m Yieekä in Gɔaa in Rɛl Rɔ. 3Kä kɛ kɔr li̱ethdɛ, cuɛ rɔɔdɛ nyuɔ̱th kɛ kɛ nyuuthni ti ŋuan ti thil diw ɛn ɣöö tëkɛ. Cu jaak ɛ nɛn kɛ ni̱n ti jiɛn ŋuan, kä cɛ ruac kɛ kɛ kɛ kui̱ kuäärä Kuɔth. 4Kä mëë tëë kɛɛl kɛ kɛ, cuɛ kɛ la̱r ɣöö /cikɛ bi jiɛɛn kä Jɛ-ru-tha-lɛm, kɛ ɣöö bikɛ mëë ci Gua̱a̱r in te nhial ɛ lar lip. Kä cuɛ wee i̱, “Cia jɛ liŋ kä ɣä, 5ɛn ɣöö Jɔ̱ɔ̱n cɛ naath lak kɛ pi̱, kä ba yɛ lak kɛ Yiëë in Gɔaa in Rɛl Rɔ, kɛ rɛy ni̱n ti tɔt.” <br />
  Naŋ Yecu nhial <br />
  6Kä mëë ci jaak ben guath kɛl kɛ Yecu, cukɛ jɛ thiec i̱, “Kuäär, nɛmɛ jɛn gua̱a̱th in bi kuäär luɔ̱c ji̱ I-thɛ-rɛl thi̱n?” 7Kä cuɛ kɛ loc i̱, “/Ciɛ la̱tdun ɛn ɣöö bia ni̱n kiɛ pek tin ci Gua̱a̱r in te nhial kɛ la̱tkɛ buɔ̱mdɛ kärɔa ŋa̱c. 8Kä yɛn bia buɔ̱m jek mi wä Yiëë in Gɔaa in Rɛl Rɔ ben kä yɛ. Kä bi yɛn a nëënkä kä Jɛ-ru-tha-lɛm, kɛnɛ rɛy Ju-dia kɛɛliw, kɛ Tha-mɛ-ria kɛnɛ pek ɣɔaa kɛɛliw.” 9Min cɛ ti̱ti̱ lat cua Yecu naŋ nhial a guɛckɛ jɛ, kä cu pua̱a̱r ɛ kum waaŋdiɛn. 10Kä min wëë, kä ŋot jaak kɛ mi guɛckɛ nhial, cu wutni da̱ŋ rɛw ti tekɛ bieyni ti bo̱o̱r cuɔ̱ŋ gekädiɛn. 11Kä cukɛ wee i̱, “Yɛn wutni Gɛ̈-lɛ-li, ɛŋu mi cuɔ̱ŋɛ kä guɛcɛ nhial ɔ? Ɛn Yecu ɛmɛ, ca naŋ nhial kä yɛ, bɛ luny jɔk ce̱tkɛ wädɛ nhial in cia nɛn.” <br />
  Kuëny ran guäth Ju-däth <br />
  (Mɛ̈t 27:3-10) <br />
  12Cukɛ loc kä Jɛ-ru-tha-lɛm, jiɛɛndiɛn pääm mi cɔal i̱ Ɔ-lip, mi thia̱k kɛ Jɛ-ru-tha-lɛm kɛ ja̱l mi ciɛk kɛ cäŋ lɔ̱ŋä. 13Kä min cikɛ ben rɛy wec, cukɛ wä duëël in te nhial guäth ëë cieŋkɛ thi̱n, Pi-tɔr kɛ Jɔ̱ɔ̱n kɛ Je-mɛth, kɛ An-dɛ-röw, kɛ Pi-lip kɛnɛ Tɔ-mäth, kɛ Bar-tho-lo-miw kɛnɛ Mɛ̈-thiw, kɛ Je-mɛth gat Ɛ̈l-pi-uth, kɛnɛ Thay-mɔn min cɔal i̱ Dhɛ-lɔt, kɛ Ju-däth gat Je-mɛth. 14Kɛn nɛy ti̱ti̱ diaal amäni män, kɛ Mɛri man Yecu, kɛnɛ gaatman Yecu, cukɛ pal kɛ lɔc kɛl. <br />
  15Kä ɛn ni̱ni tɔ̱tɔ̱ cu Pi-tɔr rɔ jiɛc rɛy dämani tin la ji̱ ŋäthä (kɛn diaal nɛy ti kuɔ̱r kɛl wi̱cdɛ jiɛn da̱ŋ rɛw), kä cuɛ wee i̱, 16“Dämaari, bi ruaacni Kuɔth a thuɔ̱k, tëë ca lat ɛ Yiëë in Gɔaa in Rɛl Rɔ kɛ thok Dee-bid, kɛ kui̱ Ju-däth mëë cu a bo̱o̱th nɛɛni tëë ka̱pkɛ Yecu. 17Kɛ ɣöö ca jɛ mat rɛydan, kä ca jɛ moc gua̱a̱th rɛy läätdä mɛmɛ.” 18(Wut ɛmɛ cɛ kak kɔk kɛ yio̱w läätdä jiäknikɛ, kä mëë cɛ pɛ̈n, cuɛ rɛ̈ɛ̈t kä cu ci̱nkɛ diaal käny raar. 19Kä cua nɔmɔ ŋa̱c ɛ nɛy diaal tin cieŋ kä Jɛ-ru-tha-lɛm, kä inɔ cua kak ɛmɔ cɔl i̱ Ɣa-kɛl-da-ma kɛ thokdiɛn mi lot ni ɣöö, “Kak Riɛm.”) 20“Kɛ ɣöö ca jɛ gɔ̱r rɛy buɔk Diit i̱,#1:20a Diit 69:25. <br />
  ‘A ciëëŋdɛ te ni lɔrä, <br />
  kä a jɛ thil ram mi <br />
  cieŋ thi̱n.’ <br />
  kä#1:20b Diit 109:8. <br />
  ‘A gua̱a̱th la̱tdɛ gua̱lkɛ <br />
  ɛ radɔ̱diɛn.’ <br />
21Kä ɛnɔ bi ram kɛl kä nɛy tin ci ja̱l kɛɛl kɛ kɔn gua̱thni diaal mëë te Yecu rɛydan, 22a tookɛ jɛ nikä la̱k Jɔ̱ɔ̱n amäni gua̱a̱th ëë naŋkɛ Yecu nhial kä kɔn. Ɛn ram ɛmɔ bɛ la neen kɛɛl kɛ kɔn amäni jiëcdɛ kɛ rɔ li̱th.” 23Cukɛ nɛy da̱ŋ rɛw lar, Jo-thɛp mi cɔal i̱ Bar-tha-bath, kä cɔalkɛ ciöt in dɔ̱ŋ i̱ Jäth-täth, kɛnɛ Ma-thay-äth. 24Kä cukɛ pal wäkɛ i̱, “Kuäär, ji̱n ŋäci lo̱c nɛɛni diaal. Nyuthni kɔ ram ɔ ci mɛk ɔ kä kɛn nɛy da̱ŋ rɛw ti̱ti̱, 25mi bi gua̱a̱th la̱t jääkä nɛmɛ guäl, min ci Ju-däth ɛ ba̱ny piny kɛ, wädɛ guäth ëë bëë thi̱n.” 26Kä cukɛ gaakni yuɔr kɛ kui̱diɛn, kä cu pɛn kä Ma-thay-äth, kä cua jɛ mat kä jaak da̱ŋ wäl wi̱cdɛ kɛl. </p>
<h3><a href="act chapter.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<p><br />
</p>
</body>
</html>
