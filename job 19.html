<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
19 <br />
Luɔc I-yob <br />
1Kä cu I-yob jɛ loc i̱, <br />
2“Ɛ bi ku mäni nɛy, bia <br />
cuc ni puɔ̱nydä mɔ, <br />
kä bia däk ni ɣä kɛ rieet ɔ? <br />
3Nikä wäl täämɛ ruacɛ kɛ ɣä, <br />
/ci yɛn po̱c kɛ ɣöö lät <br />
yɛn ɣä duer? <br />
4A cäŋɛ mi ɛ thuɔ̱k ɛn ɣöö ta̱a̱ <br />
kɛ duer, <br />
ɛn duerä ca ni duŋdä <br />
ɣän kärɔa. <br />
5Kä mi caar yɛn ɛ i̱ gɔw <br />
ni yɛn kä ɣä, <br />
a bia riɛkdä lat ala duerä, <br />
6ŋa̱cɛ jɛ ɛn ɣöö ɛ Kuoth <br />
mocä duer ɔ, <br />
ɛ jɛn ci ɣä yiɛn ɔ <br />
kɛ cambakdɛ. <br />
7Kä ɣän cä wiee i̱, ‘Ko̱r!’ Thilɛ <br />
ram mi cu ɣä loc, <br />
kä cua̱ ruac kɛ kui̱ cuuŋä, kä cuɛ <br />
thil ram mi lat cuɔ̱ɔ̱ŋ. <br />
8Kä Kuoth cɛ duɔ̱pkä go̱l thilɛ <br />
gua̱a̱th mi coth kɛ ɣä, <br />
cɛ duɔ̱pkä jak kä col. <br />
9Jɛn cɛ wuɔ̱tdä woc kä ɣä, <br />
kä cɛ kɛ̈kdä nyon. <br />
10Kä jɛn cɛ ɣä dup a cä riaw, <br />
kä cɛ ŋa̱thdä yut ce̱tnikɛ <br />
jiath, <br />
mi ca yut ciöknikɛ. <br />
11Jɛn cɛ ɣä pɛt kɛ gakdɛ, <br />
a ci ɣän a gua̱n tɛ̈rɛ. <br />
12Kä ci rɛmdɛ ɣä mak <br />
cikɛ rɔ̱ tët puɔ̱l <br />
ti gölkɛ ni ɣä. <br />
13“Kuoth cɛ gaatmaari jak <br />
kä nɔ̱a̱n kɛ ɣä a ci ɣän a <br />
juɔ̱r kä nɛy tin ŋa̱cä. <br />
14A cä cu thil ji̱ maarä <br />
kɛnɛ mäthni. <br />
15A ci ɣän a juɔ̱r kä ja̱a̱lkä kɛnɛ <br />
nyier la̱tdä, <br />
a cä cua̱ ram mi guä waaŋdiɛn. <br />
16Cɔalä kuanydä, kä /cɛ ɣä loc, <br />
a cäŋ liɛpä jɛ bä. <br />
17A ci ɣän a mi jiääk ni <br />
kä ciekdä, <br />
kä ca ɣä lo̱k ɛ gaatmaar. <br />
18A cäŋɛ ni dho̱li yɔaŋkɛ ɣä, <br />
kä dɔalkɛ ɣä mi ca ɣä nɛn. <br />
19Ni mäthnikä pa̱ny lökɛ ɣä <br />
nɛy tin nhɔakä ca rɔ̱ riet ɣä. <br />
20Ɣän cä nuään a cä thilɛ gua̱a̱th <br />
a cua̱ leny ni tëkdä kärɔa. <br />
21A lo̱ckun tɛth kɛ ɣä mäthnikä, <br />
kɛ ɣöö ci Kuoth ɣä moc riɛk! <br />
22Bia ɣä guɔ̱ɔ̱r ce̱tkɛ min <br />
ci Kuoth ɛ la̱t? <br />
A /ka̱nɛ ku ro̱ŋ kɛ puɔ̱nydä? <br />
23“Cä go̱r ni mi tëë kɛ ram mi <br />
ci rieetkä gɔ̱r! <br />
Duŋ mi tëë kɛ ram mi cikɛ <br />
gɔ̱a̱r rɛy buɔk! <br />
24Kɛnɛ mi ca kɛ gɔ̱a̱r rɛy pa̱a̱m <br />
kɛ ɣöö dëë kɛ te thi̱n <br />
amäni cäŋ kɛl! <br />
25Duundɛ ɣöö kua̱ jɛ lɛ ŋa̱c i̱ <br />
tëk Gääŋdä, <br />
min bi wi̱c muɔ̱ɔ̱n ben luk <br />
kɛ jɔak. <br />
26A cäŋ ni mi ci guɔ̱pdä thuɔ̱k ɛ, <br />
ŋotdɛ bä, bä Kuoth nɛn <br />
kɛ jɛn ri̱ŋdä mɛmɛ. <br />
27Ɣän bä jɛ nɛn kɛ wäŋkä, <br />
bä guic ni jɛ a <br />
/ci mɔ a ram mi dɔ̱ŋ. <br />
Ci lɔcdä baath rɛydä! <br />
28Kä mi ci jɛ lar i̱, ‘Bakɔ jɛ ku <br />
lɛ guɔ̱ɔ̱r i̱di, kä tuk rikä <br />
tëë kɛ jɛ.’ <br />
29Kɛ kui̱c ɛmɔ luthni ko̱r, <br />
kɛ ɣöö gak Kuoth bɛ da̱k <br />
nööŋ kɛ ko̱r, <br />
kä biɛ cu ŋa̱c ɛn ɣöö <br />
te luk wa̱nɔ.” <br />
<h3><a href="job chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
