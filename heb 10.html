<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
10 <br />
Tho̱p Yecu kɛ rɔ ala muc kä kɛɛl <br />
1Kɛ ɣöö ŋuɔ̱t min ɛ ti̱eep ŋɔaani ti gɔw ti bi ben kärɔa, a /ciɛ jɛn thuɔ̱k kä ti̱ti̱, /cɛ nɛy tin ti̱eckɛ rɔ̱ Kuoth dee met jakä gɔw a thil diw, kɛ tho̱p mucni ti̱ti̱ runi diaal. 2Kä mi ci nɛy tin palkɛ Kuoth gɔaa kä dueerkiɛn, /cikɛ dee lɛ ŋot kɛ mi tekɛ kɛ duer, kä dee muc diaal cu cuɔ̱ŋ. 3Duundɛ ɣöö kɛn muc ti̱ti̱ ti̱emkɛ kɛ ɣöö tekɛ kɛ dueer runi diaal. 4Kä bumɛ ɛn ɣöö bi riɛm thääkni kɛnɛ det dueer luäŋ kɛ wuɔ̱c. 5Kɛ kui̱c ɛmɔ, mëë ci Kritho ben rɛy ɣɔaa, cuɛ wee i̱,#10:5-7 Diit 40:6-8. <br />
“Ji̱n /keni luuri kɛnɛ muc go̱r, <br />
kä ci puɔ̱ny rialikä <br />
kɛ kui̱dä. <br />
6Thilɛ ji̱ tɛ̈th lɔaac kɛ muc <br />
tin waŋkɛ <br />
kɛnɛ muc kɛ kui̱ dui̱rä. <br />
7Kä cua̱ wee i̱, ‘Nɛnɛ, ɣän cä ben <br />
kɛ ɣöö bä ruacdu la̱t, <br />
lö Kuoth’ <br />
ce̱tkɛ mëë ca gɔ̱r kɛ kui̱dä <br />
rɛy warɛgakä Kuɔth.” <br />
8Mëë cɛ kɔŋ lar i̱, “/Keni jɛ go̱r, kä /ci lɔcdä tɛth kɛ luuri kɛnɛ muc tin ka̱mkɛ Kuoth, tin waŋkɛ, kɛnɛ muc kɛ kui̱ dui̱rä” (kɛn ti̱ti̱ thöpkɛ kɛ kɛ ciaaŋ ŋutdä). 9Kä cuɛ jɛ lɛni lar bä i̱, “Nɛnɛ, ɣän cä ben kɛ ɣöö bä ruacdu la̱t” Cuɛ ciaŋ ëë nhiam woc, kɛ ɣöö bɛ ciaaŋ dɔ̱diɛn la̱th guäthdɛ. 10Kä kɛ ruac ɛmɔ, ca kɔn lɛy kɛ tho̱p pua̱ny Yecu Kritho kä kɛɛl kärɔa. <br />
11Bööth palä diaal cuŋkɛ lätnikiɛn ni ciaŋ, kä nyiöökɛ muc kɛ tho̱p gua̱thni diaal, ti /ca dueer dee met luäŋ kɛ wuɔ̱c. 12Kä mëë ci Kritho muc kɛl thöp kɛ kui̱ dueeri, cuɛ nyuur kui̱c cuëëc Kuɔth. 13Kä jɛn li̱pɛ ɛn wi̱ni amäni mi wa ji̱ tɛ̈rɛ jakä cääk ciöknikɛ. 14Kä kɛ jɛn muc ɔ kɛl ɔ cuɛ nɛy tin cɛ lɛy jakä gɔw kɛ run diaal. 15Kä Yiëë in Gɔaa in Rɛl Rɔ cɛ kɔn la̱t ruac ɛmɛ bä, kɛ kɔr kä mëë cɛ wee i̱, <br />
16 # 10:16-17 Yir 31:33-34. “Laar Kuäär ni Kuoth ɛ, <br />
mɛmɛ ɛ mat ruac mi bä la̱t kɛ kɛ <br />
kɛ kɔr ni̱ni tɔ̱tɔ̱. <br />
Ɣän bä ŋuɔ̱tkä la̱th lo̱cnikiɛn, <br />
kä bäkɛ gɔ̱a̱r wuɔ̱thnikiɛn.” <br />
17Cuɛ jɛ lar bä i̱, <br />
“/Cä dueerkiɛn kɛnɛ nyuɔɔnkiɛn <br />
bi lɛ nyɔk kɛ tiɛmä.” <br />
18Gua̱a̱th mi te pälikä kä ti̱ti̱ thi̱n, thilɛ muc kɛ kui̱ dui̱rä. <br />
Thiëëknɛ rɔ̱ kɛ Kuoth <br />
19Kɛ kui̱ ɛmɔ dämaari, ta̱nɛ kɛ ŋa̱th kɛ wädan rɛy gua̱th in rɛl rɔ kɛ riɛm Yecu. 20Cɛ kɔn lëp duɔ̱ɔ̱p mi pay tuɔɔk mi tëk, kɛ geel, min la puɔ̱nydɛ. 21Kä ta̱nɛ kɛ bo̱o̱th palä in di̱i̱t min te ruac dhɔaar Kuɔth kɛ jɛ. 22Kɛ kui̱ ti̱ecnɛ rɔ̱ thiäkä kɛ lo̱c ti thuɔ̱ɔ̱k, kɛnɛ ŋa̱th mi ro̱ŋ, kɛ lo̱ckɔn ti ca jakä puɔth kä mi jiääk, kɛnɛ pua̱nykɔn ti ca lak kɛ pi̱ ti wi̱er wi̱eer. 23Kuanɛ ŋa̱thdan in latnɛ käp a bum a thil guɛ̈l, kɛ ɣöö jɛn ram in ci ruacdɛ lat ŋääthɛ rɔ. 24Kuanɛ diɛɛr kɛ rɔ kä lua̱knɛ rɔ̱ kä nyuɔthnɛ nhök kɛnɛ lät ti gɔw. 25/Cuarɛ ma̱tdan kɛ̈ɛ̈l päl, ce̱tkɛ ciaŋ in tekɛ tha̱a̱ŋ nath, kä cuɔmnɛ rɔ̱ ɛlɔ̱ŋ kɛ ɣöö nɛ̈nɛ jɛ ɛn ɣöö ci cäŋ thia̱k. <br />
26Kɛ ɣöö mi duernɛ a ŋa̱cnɛ, kɛ kɔr kä min canɛ ŋäc thukä jek, thilɛ muc mi ci duɔth kɛ kui̱ dueeri. 27Kä thilɛ mi ci duɔth ɛ ni li̱ep dualä kɛ luk in bi ben kɛnɛ maac in bi ji̱ tɛ̈r Kuoth waŋ. 28Ram mi ci ciaŋ ŋuɔ̱t Muthɛ to̱l bɛ li̱w a thil kɔ̱a̱c lɔaac kɛ ruac nëëni da̱ŋ rɛw kiɛ diɔ̱k. 29Kuɛ tɔ̱a̱ŋ mi jiääk mi te di ɛnɔ caarɛ mɔ i̱ ba jek ɛ nɛy tin /ca Gat Kuɔth luth, kä guɛckɛ riɛm matdä ruac ëë ca lɛy ni kɛ ce̱tkɛ mi /ciɛ mi gɔaa, kä kueth Yiëë nho̱kä Kuɔth? 30Kɛ ɣöö ŋa̱cnɛ ram ëë lar jɛ i̱,#10:30 Ŋuɔ̱t 32:35-36. “Cut ɛ duŋdä, bä jɛ dhil kɛ cuɔ̱l.” Kä laarɛ jɛ bä i̱, “Bi Kuäär ni Kuoth nɛɛkɛ luk.” 31Ɛ dual mi di̱i̱t ɛn ɣöö bi raan pɛn tetdä Kuɔth in tëk. <br />
32Kä tiɛmɛ ni̱n tëë kɔn, tëë cia ruut ni rik ti ŋuan ti buɔ̱m buɔ̱ɔ̱m, kɛ kɔr kä mëë cia thuɔ̱k ŋa̱c. 33Kɛ tha̱a̱ŋ gua̱thni ca yɛ yak, kä ca yɛ moc ti bɛ̈c bɛ̈ɛ̈c nhiam nath, kä kɛ tha̱a̱ŋ gua̱thni cia te kɛɛl kɛ nɛy ti ca ciɛŋ a jiäk inɔ. 34Cu lo̱ckun luäk ji̱ yieenä go̱r, kä cia kuäk nyinikun rut kɛ tɛ̈th lɔaac, kɛ ɣöö yɛn pua̱nykun cia jɛ ŋa̱c ɛn ɣöö ta̱yɛ kɛ duɔ̱ɔ̱r mi gɔaa ni jɛn, kä te thi̱n ni ciaŋ. 35Kɛ kui̱ ɛmɔ /cuarɛ ŋa̱thdun päl, kɛ ɣöö tëëkɛ muc mi di̱i̱t. 36Kä yɛn görɛ dhieel, kɛ ɣöö mi wä yɛn ruac Kuɔth la̱t, bia min ca la̱r yɛ jek. <br />
37Kä ci ruac Kuɔth wee i̱,#10:37-38 Ɣäb 2:3-4. <br />
“Kɛ ɣöö ŋot ni gua̱a̱th mi tɔt, <br />
bi ram in bëë ben <br />
kä /cɛ bi jääny. <br />
38Kä raandä mi gua̱n cuŋni <br />
bɛ tëk kɛ ŋa̱th, <br />
kä ram mi ti̱c rɔ jɔk, <br />
thil tieydä tɛ̈th lɔaac <br />
kɛ jɛ.” <br />
39Kä /ci kɔn te rɛy nɛɛni tin ti̱eckɛ rɔ̱ jɔk, kä ca däk, te kɔn rɛy nɛɛni tin tekɛ ŋa̱th, kä ca kän. <br />
<h3><a href="heb chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
