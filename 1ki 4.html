<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<p>4 <br />
  Kua̱r Thɔ-lo-mon <br />
  1Kuäär ni Thɔ-lo-mon ɛ kuäär kä I-thɛ-rɛl kɛɛliw, 2Kä ti̱ti̱ kɛ kua̱r kɔaarɛ tin di̱t, Ä-dhar-yaa gat Dha-dok ɛ bo̱o̱th palä. 3Kä cu Ɛ-li-ɣo-rɛp kɛnɛ Ä-ɣi-yaa gaat Cica a bolithni. Kä cu Yɛ-ɣo-ca-pat gat Ä-ɣi-lud a bulkamiin. <br />
  4Kä cu Bɛ-na-yaa gat Yɛ-ɣo-ya-da a kuäär rɛ̈m. Kä cu Dha-dok kɛnɛ Ɛb-ya-thar a bööth palä. 5Kä cu Ä-dhar-yaa gat Na-than te wi̱i̱ kua̱ri kɔaar kua̱r. Kä cu Dha-bud gat Na-than a bo̱o̱th palä kä ɛ määth kua̱r. 6Kä cu Ä-ɣi-car a läät cieŋ kua̱r. Kä cu Ä-do-ni-ram gat Ɛ̈bda a läät rɛ̈m. <br />
  7Kä cu Thɔ-lo-mon tekɛ kua̱r kɔaarɛ da̱ŋ wäl rɛw kä I-thɛ-rɛl kɛɛliw, ti mockɛ kuäär mi̱eth kɛnɛ ji̱ dhɔaarɛ. La ram kɛl a lät kɛ pay kɛl kɛ ruɔ̱n. <br />
  8Kä ti̱ti̱ kɛ kɛn ciöötkiɛn: <br />
  Bɛn-ɣur raan wec päämni Ɛ-pa-rim, <br />
  9kɛ Bɛn-dɛ-kɛr raan Ma-kɛ̈dh, kɛ Cɛ̈ɛ̈l-bim. Kɛ Beth-cɛ-mɛc, kɛ E-lon-beth-ɣa-nan. <br />
  10Kɛ Bɛn-ɣɛ-thɛd kä Ä-ru-both (min ciɛŋ ni tho-ko kɛnɛ mun Ɣe-pɛr) <br />
  11Kɛ Bɛn-ä-bi-na-dab mun Na-path-dor kɛɛliw (Min ci Ta-pɛ̈th nya Thɔ-lo-mon kuɛn). <br />
  12Kɛ Bäna gat Ä-ɣi-lud kä Ta-nak, kɛ Mɛ-gi-do, kɛ Beth-can kɛɛliw min te gekä Dha-rɛ-than piny Yidh-rɛɛl, a känɛ ni kä Beth-can a wä nikä A-bel-mɛ-ɣola, a räth ni kui̱ Yɔk-mam in dɔ̱ŋ. <br />
  13Kɛ Bɛn-gɛ-bɛr kä Ra-moth-gil-yad (Jɛn tekɛ wi̱i̱ Ya-ir gat Ma-na-thɛ, tin te kä Gil-yad, kä tekɛ ro̱o̱l Ar-gob, min te kä Ba-can, wi̱i̱ ti jiɛn bäkɛl tin di̱t tin tëë pa̱nyni kɛnɛ thiekni yieethä.) <br />
  14Kɛ Ä-ɣi-na-dab gat Ido kä Ma-na-yim. <br />
  15Kɛ Ä-ɣi-madh raan Nap-ta-li (min ci Ba-thɛ-math nya Thɔ-lo-mon kuɛn). <br />
  16Kɛ Bäna gat Ɣu-cay raan A-cɛr, kɛ Baa-loth. <br />
  17Kɛ Yɛ-ɣo-ca-pat gat Pa-ru-ɛ̈k raan Yi-tha-kar. <br />
  18Kɛ Cimi gat Ela raan Ben-ya-min. <br />
  19Kɛ Gɛ-bɛr gat Uri, mun Gil-yad, ro̱o̱l Thi-yon kuäär Ɛ-mor kɛnɛ Ög kuäär Ba-can. Kä te raan kɔaar kua̱r kɛl kä Juda. <br />
  Ti̱el ruëc Thɔ-lo-mon <br />
  20Ji̱ Juda kɛnɛ ji̱ I-thɛ-rɛl ŋuankɛ ce̱tnikɛ liɛt yiëër. Kä tɛth lɔcdiɛn kɛ mi̱ethdiɛn. 21Kä cu Thɔ-lo-mon I-thɛ-rɛl ruac kɛɛliw a känɛ jɛ ni kiir Yu-pɛ-ree-tidh amäni mun ji̱ Pi-li-thɛt, a räth ni keth I-jëp. Cukɛ Thɔ-lo-mon lätikä kä nöŋkɛ jɛ tho̱lbo̱k kɛ ni̱n teekädɛ diaal. <br />
  22Kä mi̱eth Thɔ-lo-mon kɛ cäŋ kɛl, kɛ cuali nuɔ̱p ti jiɛn bäŋuan, kɛ gua̱th mi̱thni ti jiɛn bäkɛl. 23Kɛ thääk da̱ŋ wäl ti ci cuath, kɛ ɣɔ̱k ti jiɛn da̱ŋ rɛw ti ci laak, kɛ det ti kuɔ̱r, kɛ ley, kɛnɛ muɔ̱mni, kɛ kɛɛw kɛ ŋɛcni ti ci kuɔ̱t. 24Kɛ ɣöö ruaacɛ jɔk ɣɔaa kiɛɛr Yu-pɛ-ree-tidh kɛɛliw a känɛ nikä Tip-thɛ̈ a wä ni kä Gadha, te kua̱r jɔak kiɛɛr Yu-pɛ-ree-tidh diaal pinydɛ, kä cuɛ tekɛ mal kɛ ji̱ thieekädɛ diaal. 25Kä cu Juda kɛnɛ I-thɛ-rɛl tekɛ mal, a känɛ nikä Daan a wä kä Ber-cɛ-ba, cu ramɔ te ni thaar jiath ŋɔa̱a̱pdɛ. Kɛ ni̱n teekä Thɔ-lo-mon diaal. 26Kä cu Thɔ-lo-mon tekɛ nɛy ti bathdɔɔri ti jiɛn ŋuaan kɛ kui̱ jio̱o̱kni thurbiɛɛlikɛ, kɛnɛ ji̱ jiöŋkööri ti bathdɔɔri da̱ŋ wäl rɛw. 27Kä kɛn ji̱ kɔaar kua̱r tɔ̱tɔ̱ mockɛ kuäär mi̱eth kɛnɛ nɛy diaal tin ci ben wi̱i̱ tokä kua̱r ni Thɔ-lo-mon, te ramɔ kɛ paydɛ lät. La kɛn ti diaal a jak kä te wa̱nɔ. 28Kä la kɛn wal a nöŋ jiöŋkööri bä gua̱thnikiɛn, lät ramɔ jɛ kɛɛl kɛ la̱tdɛ. <br />
29Kä cu Kuoth Thɔ-lo-mon ka̱m ŋäc mi ci ba̱l, kɛ ca̱r mi /ca dëë thɛm. 30Kä cu ŋäcdɛ ŋäc ji̱ käny ca̱ŋ diaal leny, kɛnɛ ŋäc ji̱ I-jëp diaal. 31Kɛ ɣöö lenyɛ nɛy diaal tin kɔ̱ŋ kɛ pɛl, pɛli jɛn kä E-than raan Ɛdhra, kɛnɛ Ɣe-man, kɛ Kɛ̈l-kol, kɛnɛ Dar-dɛ̈, gat Ma-ɣol. Kä cu kɛ̈kdɛ räth kä ji̱ thieekädɛ. 32Kä jɛn cuɛ cäätni ti bathdɔɔri diɔ̱k lat. Kä cuɛ diit ti bathdɔɔr kɛl wi̱cdɛ dhieec cak. 33Kä cuɛ ruac kɛ kui̱ jiɛn, kɛ kui̱ ŋuer in te kä Lɛ-ba-nɔn amäni lath in la do̱ny puɔ̱ny pa̱a̱ny. Kä cuɛ ruac bä kɛ kui̱ leeyni, kɛnɛ diit, kɛ muɔl piɛny, kɛnɛ rɛc. 34Kä cu naath ben dööri diaal ba ŋäc Thɔ-lo-mon ben liŋ, amäni kua̱r wec muɔ̱ɔ̱n tin ca ŋäcdɛ liŋ cukɛ ben. </p>
<h3><a href="1ki chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<p><br />
</p>
</body>
</html>
