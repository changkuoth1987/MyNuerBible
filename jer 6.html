<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
6 <br />
Go̱l Jɛ-ru-tha-lɛm <br />
1Lɛ̱̈nyɛ tëkdun lö ji̱ Ben-ya-min, <br />
wuɔcɛ rɔ̱ kä Jɛ-ru-tha-lɛm! <br />
Kuɔth ɛ kaaŋ kä Tɛ-kowä, <br />
kä la̱tdɛ läär kä Beth-ɣɛ̈-ka-rɛm, <br />
kɛ ɣöö riɛk mi bɛc a bëëni <br />
kui̱c caam kɛnɛ da̱k mi di̱i̱t. <br />
2Ɣän bä nya Dha-yɔn däk cäŋɛ ni <br />
mɔ gɔaaɛ mɔ ce̱tnikɛ tɔ̱ɔ̱r wal. <br />
3Bi kua̱r ben thi̱n kɛ rɛmkiɛn <br />
ce̱tnikɛ yiëën deet, <br />
bikɛ kɛmɛnikiɛn pua̱t gekädɛ, <br />
bi ram ɔ pua̱t guäth in go̱o̱rɛ. <br />
4Kä bi kɛ wee i̱, <br />
“Rialɛ ko̱r ikä kɛ jɛ, <br />
jiacɛ rɔ̱, maknɛ jɛ <br />
kɛ cäŋ däär!” <br />
Duundɛ ɣöö cukɛ wee i̱, <br />
“Canɛ jääny, <br />
ci cäŋ rɔɔdɛ ku thuŋ buɔ̱k, <br />
ci ben ni ti̱ep thiaŋ! <br />
5Kä täämɛ jiacɛ rɔ̱, <br />
mak nɛ jɛ kɛ wäär, <br />
banɛ ti̱eckɛ cu däk!” <br />
6Kä cu Kuoth Nhial in la <br />
Ruey Ɣɔaa nɛmɛ lar i̱, <br />
“Jiɔapɛ jiɛn, <br />
kä la̱tdɛ ko̱o̱tni ti ba go̱l <br />
ni Jɛ-ru-tha-lɛm. <br />
Jɛn ro̱ŋɛ kɛ däk kɛ ɣöö cɛ thia̱a̱ŋ <br />
kɛ ciaŋ mi jiäk. <br />
7Ce̱tkɛ min la pi̱w jiɛw a lo̱ny, <br />
inɔ bä Jɛ-ru-tha-lɛm <br />
cɛ dueerkɛ nyuɔ̱th raar, <br />
ca wiee köör kɛnɛ da̱k liŋ thi̱n, <br />
ɣän guɛcä jueydɛ kɛnɛ buɔ̱ɔ̱tkɛ. <br />
8Liŋ ruac lö Jɛ-ru-tha-lɛm, <br />
kiɛ bä ji̱ ba̱ny piny, <br />
kä bä mundu jak kä day, <br />
mi thilɛ ram mi cieŋ thi̱n.” <br />
Kac I-thɛ-rɛl raar <br />
9Kä cu Kuoth Nhial in la Ruey Ɣɔaa <br />
nɛmɛ lar wëë i̱, <br />
“Ruuli duɔth ji̱ I-thɛ-rɛl <br />
tin ŋot kɛ tëk, <br />
ce̱tkɛ min la bua̱c a matkɛ <br />
rɛy kakä bua̱a̱cni. <br />
Määtnikɛ ce̱tkɛ ram mi määt <br />
ni bua̱a̱c.” <br />
10Kä ɛŋa mi dëë ruac kɛ jɛ <br />
mi dee kɛ luek, <br />
kä dee ruacdä liŋ? <br />
Nɛnɛ cikɛ ji̱thkiɛn kum <br />
thilɛ mi dee kɛn ɛ liŋ, <br />
guic kɛn ruac Kuɔth Nhial ala <br />
mi jiääk, <br />
thilɛ mi gɔaa mi jek <br />
kɛn ɛ thi̱n. <br />
11Kɛ kui̱c ɛmɔ cua̱ thia̱a̱ŋ <br />
kɛ gak Kuɔth Nhial, <br />
a /cä jɛ dee met luäŋ <br />
kɛ ruɔ̱t rɛydä. <br />
Kä cu Kuoth Nhial ɣä jiök i̱, <br />
“Wocni gakdä kä dho̱li tɔ̱ <br />
te wuɔ̱thni caari tɔ̱, <br />
kɛnɛ ŋuɛ̈tni tɔ̱ ca rɔ̱ dol <br />
kɛɛl tɔ̱, <br />
kä ba wutni kɛnɛ män naŋ bä, <br />
amäni nɛy tin dɔŋ, <br />
tin ci runkiɛn ba̱l. <br />
12Kä ba dho̱rkiɛn ka̱n ɛ nɛy <br />
ti kɔ̱kiɛn, <br />
kɛɛl kɛ ka̱a̱kiɛn kɛnɛ mänkiɛn, <br />
kɛ ɣöö bä ji̱ muɔ̱ɔ̱n ɛmɔ däk.” <br />
13“Ni kä ram in tɔt amäni ram <br />
in di̱i̱t kä kɛ, <br />
di̱t lo̱ckiɛn kɛ mi ba jek <br />
kɛ duɔ̱ɔ̱p dui̱rä, <br />
amäni go̱o̱k kɛnɛ bööth palä <br />
cukɛ la̱t ni ka̱a̱cni. <br />
14Kä /ca buɔ̱ɔ̱t nɛɛnikä lät agɔaa, <br />
ruac ni kɛn i̱, <br />
‘Ɛ mal, ɛ mal,’ <br />
kä thilɛ mal mi te thi̱n. <br />
15Kä lɛ kɛn lɛ pöc kɛ ciaŋdiɛn <br />
ɛ jiääk ɛmɔ? <br />
Eey, /ci kɛ dee met pöc, <br />
kuec kɛ ɣöö dee waŋdiɛn <br />
wee rɛp. <br />
Kɛ kui̱c ɛmɔ bi kɛ pën ce̱tnikɛ <br />
nɛy tin kɔ̱kiɛn, <br />
bɛ cua̱ guutdiɛn mi wa̱a̱kɛ wä duäc,” <br />
ruac ni ɣän Kuoth Nhial. <br />
Lo̱k I-thɛ-rɛl kɛ dup Kuɔth <br />
16Kä cu Kuoth Nhial nɛmɛ lar i̱, <br />
“Cuŋni ro̱mni duɔ̱pni, kä guicni, <br />
kä thiëcɛ thär dupni tëë wal, <br />
go̱rɛ duɔ̱ɔ̱p in gɔaa, kä wiaa kɛ jɛ, <br />
bia lɔ̱a̱ŋ wä jek kɛ kui̱ <br />
yieynikun. <br />
Kä cukɛ wee i̱, ‘/Ca̱kɔ bi wä kɛ jɛ.’ <br />
17Kä ɣän cä nɛy ti guɛckɛ <br />
jɛ kuany, <br />
kä cua̱ kɛ jiök i̱, <br />
‘Liɛŋɛ jɔw kaaŋä!’ <br />
Kä cukɛ wee i̱, ‘/Ca̱kɔ jɛ bi liŋ.’ <br />
18Kua jɛ liŋ lö döör, <br />
kä guɛcɛ jɛ lö nɛy tin li̱eeŋ, <br />
ɛn mɔ bi tuɔɔk kä kɛ mɔ. <br />
19Kä liŋɛ lö ɣɔw, <br />
ɣän nöŋä nɛy ti̱ti̱ da̱k, <br />
kɛ kui̱ lätnikiɛn tin jiäk, <br />
kɛ ɣöö /ken kɛn ruacdä liŋ, <br />
kä cikɛ ŋuɔ̱tkä lo̱k. <br />
20Ɛŋu mɔ nöŋɛ ɣä muc wa̱l in kɔp <br />
ɔ kä Cɛba, <br />
kiɛ wal tin kur ro̱o̱l mi na̱n ɔ? <br />
/Ca mucku tin waŋkɛ bi nhɔk <br />
kɛ ɣöö mucku jiäkɛ kä ɣä. <br />
21Kɛ kui̱c ɛmɔ cu Kuoth Nhial <br />
wee i̱, <br />
‘Ɣän bä dööl la̱th nhiam <br />
nɛɛni ti̱ti̱, ti bikɛ buɔ̱ɔ̱ŋ, <br />
ti bi gua̱ni gan kɛnɛ gaatkiɛn <br />
kuir kɛɛl, <br />
kä bi ji̱ thieekä kɛnɛ <br />
mäthnikiɛn li̱w.’ ” <br />
Ji̱ tɛ̈r ti bi ben kui̱c caam <br />
22Kä cu Kuoth Nhial wee i̱, <br />
“Tëë kɛ naath tia̱ bëë ro̱o̱l <br />
kuec caam ni, <br />
do̱r mi di̱i̱t bëë ni guäth <br />
mi na̱n rɛy ɣɔaa. <br />
23Kɛn jälkɛ kɛ bääri kɛnɛ mutni, <br />
kɛ nɛy ti jiäk ti thil pälikä, <br />
kä mɔ cikɛ jio̱ŋko̱o̱rikiɛn kɔt ɔ, <br />
la wuɔ̱ɔ̱kɛ ce̱tnikɛ pi̱ yiëër. <br />
Kɛn bikɛ ben kɛ tuɔ̱ŋ köör <br />
makɛ ji̱, lö nya Dha-yɔn!” <br />
24Kä mëë cakɔ ruac liŋ kɛ kui̱diɛn, <br />
cuakɔ dual ɛlɔ̱ŋ, <br />
cuakɔ bɛ̈cdɛ jek ce̱tnikɛ bɛ̈c <br />
mäcni ciëk mi dap. <br />
25/Cuarɛ wä rɛy ka̱a̱kni, <br />
kä /cuarɛ jäl duɔ̱pni wec, <br />
kɛ ɣöö te ji̱ tɛ̈r thiekä <br />
te dual kui̱ni diaal. <br />
26Nɛɛkä, la̱thɛ bi̱i̱ cuaalä, <br />
kä dalɛ rɔ̱ rɛy ŋɛthä, <br />
kä pa̱rɛ kɛ jɔw mi di̱i̱t <br />
ce̱tkɛ mi parɛ ni gat ɔ kɛl ɔ, <br />
kɛ ɣöö ram in bi kɔn ben däk <br />
bɛ kɔn pärikä. <br />
27“Yir-mɛ-yaa ɣän cä ji̱ jak <br />
kä läät mi ɣɔ̱n nɛɛkä, <br />
ce̱tkɛ min la yiëëth ɛ ɣɔ̱a̱nkɛ, <br />
kä dɔ̱ŋ bi dupkiɛn ŋa̱c. <br />
28Kɛn diaal bum wuɔ̱thkiɛn kä ca <br />
rɔ̱ luɔ̱c ɣä, <br />
la kɛn ka̱a̱cni a wä lat gekä <br />
bum wuɔ̱thkiɛn ce̱tnikɛ yiëëth in <br />
yian kɛnɛ ladiit, <br />
kɛn diaal la̱tkɛ ni ti jiäk. <br />
29La bel mac a kɔ̱l ɛlɔ̱ŋ, <br />
kɛ ɣöö bi kɛ̈th yieethä <br />
ben raar, <br />
duundɛ ɣöö /ci yiëëth rɔ thal, <br />
kɛ ɣöö /ka̱n jiäk woc. <br />
30Kä nɛɛkä ba kɛ cɔli ciɛk in <br />
bo̱r mi ca lo̱kɛ, <br />
kɛ ɣöö ci Kuoth Nhial kɛ lo̱k.” <br />
<h3><a href="jer chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
