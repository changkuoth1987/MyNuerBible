<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
28 <br />
Pal kɛ lär tɛthä lɔaac. <br />
(Dit Dee-bid) <br />
1Cɔalä ni ji̱ lö Kuoth Nhial <br />
gääŋdä /cu ɣä ɣɔ̱th, <br />
kɛ ɣöö mi wi̱i̱ wä biɛt <br />
kä cɔalä ji̱ <br />
ɣän bä ce̱tnikɛ nɛy tin <br />
ci wä jɔɔkni. <br />
2Liŋ jɔw palädä min thiëëcä ji̱ <br />
mi cɔalä ji̱ kɛ kui̱ lua̱k, <br />
mi wa̱a̱ tetkä wä tar nhial <br />
lotdä luaakdu min rɛl <br />
gɔɔydɛ rɔ. <br />
3Cu ɣä bi naŋ kɛɛl <br />
kɛ ji̱ nyuɔɔni, <br />
kɛnɛ nɛy tin la la̱tkɛ jiäk, <br />
tin la latkɛ mal kɛ ji̱ <br />
thieekädiɛn, <br />
kä thiäŋ ni lo̱ckiɛn kɛ tiɛɛl. <br />
4Tɔ̱ŋkɛ kɛ kui̱ ciɛŋädiɛn in jiääk, <br />
kɛnɛ lät nyuɔɔni tin ca la̱t. <br />
Tɔ̱ŋkɛ kɛ kui̱ kä tin ca lat ɛ kɛn, <br />
kämnikɛ min ro̱ŋ kɛ lätkiɛn. <br />
5Kɛ ɣöö /kenkɛ lät <br />
Kuɔth Nhial luɔ̱th, <br />
tin cɛ la̱t kɛ tetkɛ, <br />
bɛ kɛ da̱k ni piny <br />
kä /cɛ kɛ bi nyɔk kɛ no̱o̱ŋ nhial. <br />
6A puɔ̱th tekɛ Kuoth Nhial, <br />
kɛ ɣöö cɛ jɔw palädä liŋ. <br />
7Kuoth Nhial ɛ buɔ̱mdä kä ɛ ko̱tdä, <br />
kä ŋa̱a̱thä ni jɛ kɛ lɔcdä. <br />
Inɔ cɛ ɣä luäk, kä tɛth lɔcdä, <br />
bä jɛ puany kɛ diitkä <br />
kɛ tɛ̈th lɔaac. <br />
8Kuoth Nhial ɛ buɔ̱m nɛɛnikɛ, <br />
kä jɛn ɛ gua̱th lua̱k <br />
kä nɛɛkɛ tin cɛ mɛk. <br />
9Kän nɛɛku, kä poth kɛ, <br />
ku la yieendiɛn, <br />
kä titkɛ amäni cäŋ kɛl. <br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
