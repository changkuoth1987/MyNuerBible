<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<p>Riet in nhiam <br />
  Mɛmɛ ɛ bok ruaacni go̱kä ni Yir-mɛ-yaa. Kä jɛn gök ni Yir-mɛ-yaa ɛ gat Ɣil-ki-yaa mëë la bo̱o̱th palä wi̱c kä Ä-na-thoth. Kä ciötdɛ i̱ Yir-mɛ-yaa lotdɛ ni ɣöö mi ci Kuoth ɛ ja̱k kɛ ɣöö bɛ naath ben luɔc maarä kɛ Kuoth, kiɛ pa̱r Kuɔth kɛ nɛɛkɛ ni ji̱ I-thɛ-rɛl. Kä go̱o̱k Yir-mɛ-yaa tuɔɔk ɛ nikɛ ruɔ̱n kuri bäkɛl wi̱cdɛ jiɛn da̱ŋ rɛw wi̱cdɛ bäkɛl a /ka̱n Yecu ni dap. Kä cuɛ thuɔ̱k kɛ ruɔ̱n kuri da̱ŋ dhieec wi̱cdɛ jiɛn bädäk wi̱cdɛ bäkɛl a /ka̱n Yecu ni dap bä. <br />
  Kä ɛn Yir-mɛ-yaa ɛ gök kä Juda, kuäärä kuec cuëëc kɛ ruɔ̱n ruëc Yo-ci-yaa, kɛnɛ kua̱r tëë guɔ̱ɔ̱rkɛ jɛ. Ŋäc kɔn ruaacni Yir-mɛ-yaa tëë cɛ lat rɛy ji̱ I-thɛ-rɛl kä ruaacni Kuɔth kä pek ëë wal. Kä ruaacni Yir-mɛ-yaa cua kɛ gɔ̱a̱r piny ɛ Ba-ruk mëë la bulkamiindɛ. Kä tëë ruac Yir-mɛ-yaa kɛ kui̱diɛn ti̱n. <br />
  Da̱k Juda kɛnɛ da̱k Jɛ-ru-tha-lɛm, kɛ pɛc ji̱ Juda kä Bɛ̈-bi-lɔn. Kä mëë latdɛ ɛlɔ̱ŋ kɛ kui̱ kä tɔ̱tɔ̱ ɛ ɣöö kua̱r Juda kɛnɛ ji̱ Juda cikɛ dueer ti ŋuan la̱t nhiam Kuɔth Nhial. Cikɛ luëëk Kuɔthdiɛn pa̱l ruëëc, cikɛ matdiɛn kɛ Kuothdiɛn ya̱r, kä cikɛ luak Kuɔthdiɛn jak kä gua̱a̱th la̱t jiäkni, kä pal kɛn ni kuth jiɛn thi̱n. <br />
  Kä cu gök ni Yir-mɛ-yaa ruaacni go̱o̱kädɛ la̱t kɛ buɔ̱m lɔaac mi di̱i̱t ɛlɔ̱ŋ cäŋɛ mëë la kua̱rkɛ jɛ a moc rik bä. Kä cuɛ ruac bä kɛ loc Juda gɔɔyä kɛ kɔr pɛcä nath kä Bɛ̈-bi-lɔn. Kä /ken kua̱r Juda mɛmɛ nhɔk amäni mëë cɛ tuɔɔk. Kä cua kɛn diaal pɛ̈c kä Bɛ̈-bi-lɔn. <br />
  Tin te rɛy buɔk <br />
  1. Ciöt go̱kä ni Yir-mɛ-yaa 1:1-19 <br />
  2. Luek Juda kɛ rik tin bi ben thi̱n 2:1—10:25 <br />
  3. Dhuɔ̱ɔ̱c go̱kä kɛ naath kɛnɛ Kuoth 11:1—20:18 <br />
  4. Gak kɛ kua̱r kɛnɛ go̱o̱k 21:1—29:32 <br />
  5. Riet kɛ kui̱ kɔ̱cä lɔaac 30:1—33:26 <br />
  6. Cäät bööthni ti jiäk kɛ gök mi cuc kɛnɛ wec mi ci da̱k 34:1—45:5 <br />
  7. Ruaacni Kuɔth kɛ döör tin kɔ̱ŋ 46:1—51:64 <br />
8. Caal kɛ tëë ci tuɔɔk 52:1-34 </p>
<h3><a href="jer chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<p><br />
</p>
</body>
</html>
