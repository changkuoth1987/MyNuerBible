<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
81 <br />
Dit kɛ kui̱ ti̱mä <br />
(Dit A-thap) <br />
1Këtdɛ Kuoth in la buɔ̱mdan dit, <br />
puanyɛ Kuoth Je-kɔb <br />
kɛ tɛ̈th lɔaac! <br />
2Kɛ̈tdɛ dit kɛ jɔw thuɔɔm, <br />
pua̱tdɛ thuɔmni kɛnɛ buɔ̱l. <br />
3Kuɔth ɛ kaaŋ kɛ tëth path, <br />
kɛnɛ bo̱o̱r kɛ cäŋ ti̱mädan. <br />
4Kɛ ɣöö ɛ ŋut kɛ kui̱ <br />
ji̱ I-thɛ-rɛl, <br />
ɛ ciaŋ ji̱ Kuɔth Je-kɔb. <br />
5Cuɛ jɛ lat ala ŋut kɛ Jo-thɛp, <br />
mëë cɛ gaak kɛ ji̱ I-jëp. <br />
Cua̱ jɔw mi /ka̱n ŋa̱c liŋ wëë i̱, <br />
6“Kä nɛ̈nɛ jɛ cä rik woc <br />
kä ji̱, <br />
cä ji̱ lony rɛy lätni <br />
ti bɛ̈c bɛ̈ɛ̈c. <br />
7Kä curi ɣä cɔl kɛ riɛkdu, <br />
kä cua̱ ji̱ kän, <br />
kä cua̱ ji̱ loc rɛy pua̱a̱ri <br />
ti ma̱a̱r, <br />
kä cua̱ ji̱ ɣɔ̱n guäth pi̱i̱ni <br />
Mɛ-ri-baa. <br />
8Liɛŋɛ jɛ lö nɛɛkä, <br />
ɣän bä yɛ luek! <br />
Mi dëë yɛn ɣä liŋ <br />
lö ji̱ I-thɛ-rɛl! <br />
9Ɛ rɛydun /ci tekɛ kuoth mi dɔ̱ŋ, <br />
kä /cuarɛ kuoth mi dɔ̱ŋ pal. <br />
10Ɛ ɣän Kuoth Nhial Kuothdun, <br />
mëë no̱o̱ŋ yɛ raar ro̱o̱l I-jëp. <br />
Lɛpɛ thukun, bä yɛ mi̱eeth. <br />
11“Duundɛ ɣöö /ken nɛɛkä <br />
ruacdä liŋ, <br />
ji̱ I-thɛ-rɛl /cikɛ ɣä luth. <br />
12Kɛ kui̱ ɛmɔ cä kɛ pa̱l <br />
buɔ̱m wecdiɛn, <br />
akɛ kua guɔ̱ɔ̱r ni cärkiɛn. <br />
13Duŋ mi liŋ nɛɛkä ɣä, <br />
ɛ dëë I-thɛ-rɛl guɔ̱ɔ̱r <br />
ni dupkä, <br />
14dëë ji̱ tɛ̈riɛn jak kä kuaany <br />
niɛ täämɛ, <br />
dëë ji̱ tɛ̈riɛn luɔ̱c tɛr. <br />
15Nɛy tin lökɛ Kuoth Nhial <br />
bikɛ rɔ goŋ nhiamdɛ, <br />
kä bikɛ da̱k amäni cäŋ kɛl. <br />
16Bä yɛ mi̱eeth kɛ bɛl <br />
tin gɔw ni kɛn, <br />
kä bä yɛ ro̱ŋ kɛ tuaar piny.” <br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
