<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
3 <br />
La̱m I-yob kɛ cäŋ däpkädɛ <br />
1Kɛ kɔrɛ cu I-yob cäŋ ëë dapkɛ ni jɛ lam. 2Kä cuɛ wee i̱, <br />
3“A cäŋ ëë dapkɛ ni ɣä thil, <br />
kɛnɛ wäär ëë lar <br />
kɛ jɛ thi̱n i̱, <br />
‘Ca dho̱o̱l dap.’ <br />
4A cäŋ ɛmɔ la muuth. <br />
A Kuoth /ci diɛɛr kɛ jɛ, <br />
kä a thil buay mi te thi̱n. <br />
5A muth kɛnɛ ti̱eep li̱eth naŋ jɛ. <br />
Kä a wuɔ̱n ciɛŋ ni jɛ, <br />
kä ate ni muuth thi̱n. <br />
6Ɛn wäär ɛmɔ a muth bath jɛ! <br />
A jɛ /ci te rɛy ni̱ni runä, <br />
kä a jɛ /ca kuɛn rɛy päthni. <br />
7A wäär ɛmɔ la rol. <br />
A thil jɔw tɛthkä lɔaac <br />
mi liɛŋkɛ thi̱n. <br />
8A nɛy tin la läm lamkɛ cäŋ ɛmɔ, <br />
nɛy tin la lamkɛ nyaŋ. <br />
9A ciɛr bakädɛ /ci käny <br />
kä a jɛ liip bak ɣɔaa <br />
mi /ci bi ben, <br />
a cäŋɛ ni po̱o̱t ɣɔaa a <br />
/cɛ nɛn, <br />
10kɛ ɣöö /kenɛ maar pen ɣöö <br />
bɛ ɣä dap, <br />
a cä rik ti̱ti̱ dee nɛn. <br />
11“Ɛŋu /ka̱n li̱w ni mëë <br />
dapkɛ ɣä mɔ, <br />
mëë ba̱a̱ raar jic? <br />
12Ɛŋu cua ɣä rɔm ɔ, <br />
a bä lɛni luɛth? <br />
13Ɛn täämɛ dëë te piny muɔ̱ɔ̱n <br />
kɛ mal. <br />
Dëë te ni̱n rɛy lɔ̱ŋä, <br />
14kɛɛl kɛ lueek kɛnɛ kua̱r piɛny, <br />
tëë ca rɔ̱ ta̱th ti̱ec däkä. <br />
15Kiɛ kɛɛl kɛ ruëëc tin tekɛ da̱a̱p, <br />
tin ca dho̱rkiɛn thieŋ <br />
kɛ läŋ in bo̱r. <br />
16Kä ɛŋu /ka̱n te tɔ̱ɔ̱wä mɔ <br />
ce̱tkɛ gat mi /ka̱n dap, <br />
ce̱tkɛ ruɔɔr mi tɔt mi <br />
/ken buay ɣɔaa met nɛn? <br />
17Ɛn guäth ɛmɔ ci jiäk ŋuɔk thi̱n, <br />
kä ci nɛy tin ci cuuc <br />
kɛ la̱t lɔ̱ɔ̱ŋ thi̱n. <br />
18Kä nɛy tin ca yian ci yieykiɛn <br />
wä piny, <br />
kɛ ɣöö thilɛ jɔw raam in <br />
yien kɛ mi lɛ̈ lɛ liŋ. <br />
19Ram mi luɔ̱thkɛ kɛnɛ ram <br />
mi tɔt a thi̱n, <br />
kä kuany ca lony kä kuäärɛ. <br />
20“Ɛŋu mɔ bä buay kä nɛy ti te <br />
kɛ riɛk ɔ, <br />
mɔ bä tëk kä nɛy ti bɛc <br />
ciaaŋdiɛn ɔ? <br />
21Kɛn görkɛ ni lia̱a̱ <br />
kä /ca jɛ jek, <br />
görkɛ ni lia̱a̱ ce̱tkɛ nɛy <br />
ti görkɛ ni kuak. <br />
22Kɛn nɛy tin tɛth lo̱ckiɛn, <br />
kɛ ɣöö cikɛ cop rɛy kɔ̱kä. <br />
23Ɛŋu ka̱mkɛ tëk ram mi ci duɔ̱pkɛ <br />
bath ɔ, <br />
ram mi ci Kuoth duɔ̱pkɛ <br />
ga̱k thi̱n? <br />
24Ɣän ram mi ku ben ni jiath <br />
lɔacdä ce̱tkɛ mi̱eth, <br />
kä waaw ni merkä ce̱tkɛ pi̱w. <br />
25Kɛ ɣöö min luɔ̱thä ci ben ni jɛn, <br />
min dualä kɛ jɛ ci tuɔ̱k <br />
ni jɛn kä ɣä. <br />
26Ɣän thilɛ ɣä mal, kɛnɛ päl piny, <br />
thilɛ ɣä lɔ̱a̱ŋ, <br />
te ni rik wan ɔ.” <br />
<br />
<h3><a href="job chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
</body>
</html>
