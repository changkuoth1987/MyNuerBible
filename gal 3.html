<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<p>3 <br />
  Ŋut kiɛ ŋa̱th <br />
  1Yɛn ji̱ Gä-lëë-cia ti dɔa̱a̱r! Ca Yecu Kritho nyoth nhiamdun, a ca pua̱t jiaath in ri̱ew! Kä ɛŋa ci yɛ tueth ɔ? 2Yɛn la̱rɛ ɣä kɛl ɛmɛ. Ci yɛn Yiëë jek kɛ guuri ŋuɔ̱tni kiɛ ɛ ŋa̱thdun kɛ min cia liŋ? 3Aku yɛn a dɔa̱a̱r? Ci yɛn tëkdun tok kɛ Yiëë, kä täämɛ go̱o̱r yɛn ɣöö bia thuk kɛ buɔ̱m pua̱ny? 4A ci ŋäcdun cua̱ ni baŋ? Kä mi ɛ jɛn inɔ jɛn ca ni baŋ pa̱ny. 5Kä Kuoth cɛ yɛ ka̱m Yiëë, kä cɛ ti ga̱ykɛ naath la̱t rɛydun, kɛ kui̱ guuri ŋuɔ̱tni kiɛ kɛ ŋa̱thdun kɛ min cia liŋ? <br />
  6Kä cu Ruac Kuɔth in Rɛl Rɔ ruac kɛ kui̱ A-bɛ-ram i̱,#3:6 Tuk 15:6. “Cu A-bɛ-ram Kuoth ŋäth, kä cua ŋa̱th ɛmɔ nhɔk ɛ Kuoth min cua kuën A-bɛ-ram ala cuɔ̱ɔ̱ŋ.” 7Inɔ, kua jɛ nɛn ɛn ɣöö nɛy tin ŋa̱thkɛ Kuoth, kɛ kɛn gaat A-bɛ-ram. 8Kä cu ruac Kuɔth in Rɛl Rɔ jɛ lat kɛ nhiam ɛn ɣöö bi Kuoth Jur ka̱m cuɔ̱ɔ̱ŋ kɛ ŋa̱th. Kä cu Ruac Kuɔth in Rɛl Rɔ thuk ti gɔw la̱t A-bɛ-ram a ŋotdɛ /kenɛ ni cop wëë i̱,#3:8 Tuk 12:3, 18:18. “Kɛ ji̱ ba döör diaal poth.” 9Inɔ, kɛn nɛy tin ŋa̱th cakɛ poth kɛɛl kɛ A-bɛ-ram mëë ci ŋa̱th. <br />
  10Kɛ kui̱ ɛmɔ nɛy diaal, tin guɔ̱ɔ̱rkɛ ni ŋut tekɛ kɛ lam, kɛ ɣöö ca gɔ̱r i̱,#3:10 Ŋuɔ̱t 27:26. “Lam akɛ nɛy diaal, tin /ca ŋɔak diaal tin ca gɔ̱r rɛy buɔk ŋutdä lät, kä /ca kɛ luth.” 11Täämɛ cɛ jɔɔc agɔaa ɛn ɣöö thilɛ ram mi bi cuɔ̱ɔ̱ŋ jek nhiam Kuɔth kɛ ŋut, kɛ ɣöö ca gɔ̱r i̱,#3:11 Ɣäb 2:4. “Jɛn ram mi tekɛ cuɔ̱ɔ̱ŋ bɛ tëk kɛ ŋa̱th.” 12Kä duundɛ ɣöö ŋut /cɛ cuŋ wi̱i̱ ŋäthä, kɛ ɣöö ca gɔ̱r i̱,#3:12 Liib 18:5. “Ram mi lät tin go̱o̱r ŋuɔ̱tkɛ bɛ tëk kɛ kɛ.” 13Ci Kritho kɔn luɛl kä lam in ci ŋut ɛ ka̱m kɔn, kɛ ɣöö ca gɔ̱r i̱,#3:13 Ŋuɔ̱t 21:23. “Lam akɛ nɛy diaal tin ca pua̱t jiaath.” 14Kɛ kui̱ kä ɣöö dee puɔ̱th A-bɛ-ram ben kä Jur kɛ Kritho Yecu, kɛ ɣöö dënɛ puɔ̱th Yieekä min ca lar jek kɛ ŋa̱th. <br />
  Min ca la̱r A-bɛ-ram <br />
  15Gaatmaari ka̱mä yɛ nyuuth kɛ tin tëk kɛ naath. Mi ci nɛy da̱ŋ rɛw ruac mat kä ci kɛn min ca mat thany, thilɛ ram mi dee jɛ däk, kiɛ dee duɔ̱ɔ̱r mat thi̱n. 16Täämɛ ca ruac la̱t A-bɛ-ram kä ca la̱t kuɛ̈ɛ̈dɛ. /Ka̱nɛ lar i̱,#3:16 Tuk 13:15. “Kɛnɛ kuaykɛ,” ce̱tkɛ nɛy ti ŋuan, kä duundɛ ɣöö cɛ lar kɛ kui̱ raam kɛl min la Kritho i̱, “Kɛnɛ kuɛ̈ɛ̈du”. 17Min luɔtdä jɛn ɛn. Jɛn ŋut min lɔ̱ ben a ci run ti kur ŋuan wi̱cdɛ jiɛn da̱ŋ diɔ̱k thuuk, /cɛ mat ruac ëë ci Kuoth ɛ lar bi däk, a bɛ mat ruac in ca lar jakä baŋ. 18Kɛ ɣöö mi muc Kuɔth bëë kä ŋut, /cɛ dee lɛ ŋot ala ruac mi cɛ lar. Kä duundɛ ɣöö ci Kuoth muc ɛmɔ ka̱m A-bɛ-ram kɛ min cɛ la̱r jɛ. <br />
  19Kä ɛŋu mi lot ŋut ɛ? Matkɛ ni jɛ thi̱n kɛ ɣöö bɛ duer nyoth, amäni mi wä kuɛ̈ɛ̈ in ca lat wä ben. Kä ŋut ca jɛ ŋun ɛ ja̱a̱k nhial kɛ ram mi te kam ɔ. 20Täämɛ /ca ram mi te kamɔ go̱r mi te ni kui̱ kɛl thi̱n, kä Kuoth ɛ kɛl. <br />
  Min lot ŋut ɛ <br />
  21Täämɛ nɛmɛ lotdɛ ni ɣöö ŋut gɛmɛ kɛ min ci Kuɔth ɛ lar? /Cɛ dee a jɛn! Kɛ ɣöö mi ca ŋut ŋun kɛ ɣöö bɛ tëk nööŋ, kä dee cuɔ̱ɔ̱ŋ ben kɛ ŋut. 22Kä duundɛ ɣöö ci Ruac Kuɔth in Rɛl Rɔ jɛ lar ɛn ɣöö ŋɔak diaal piny bumä dui̱rä, kɛ ɣöö dëë muc in ca lar kɛ ŋa̱th rɛy Yecu Kritho ka̱m nɛy tin tekɛ ŋa̱th. <br />
23Täämɛ, a /ken ŋa̱th ni ben, ca kɔn yiɛn ɛ ŋut, käpɛ kɔn piny amäni mi ci ŋa̱th jɔɔc. 24Kɛ kui̱c ɛmɔ, cu ŋut a lueekdan amäni mëë ci Kritho ben, kɛ ɣöö dee kɔn tekɛ cuɔ̱ɔ̱ŋ kɛ ŋa̱th. 25Kä ɛn täämɛ ci ŋa̱th ɛmɔ ben, /ci kɔn lɛ ŋot kɛ mi ta̱nɛ kɛ lui̱i̱k. 26Kɛ ɣöö rɛy Kritho Yecu yɛn diaal lapɛ gaat Kuɔth kɛ ŋa̱th. 27Kä ca yɛ lak kɛ matdun kɛ Kritho, cia rɔ̱ kum kɛ Kritho. 28Cia cu thil raan Juudh kiɛ Gɛ-rith, kä cɛ thil kuany kiɛ ram mi lɔr, kä cɛ thil wut kiɛ ciek, kɛ ɣöö yɛn diaal lapɛ kɛl rɛy Kritho Yecu. 29Kä mi lapɛ nɛɛ Kritho, lapɛ kuay A-bɛ-ram, kä bi yɛn min ca lar ɛ Kuoth jek. </p>
<h3><a href="gal chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<p><br />
  <br />
</p>
</body>
</html>
