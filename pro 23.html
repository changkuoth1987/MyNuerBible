<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
23 <br />
1Kä mi mi̱thi kɛɛl yɛnɛ kuäär, <br />
tit mɔ te nhiamdu mɔ agɔaa. <br />
2Mi ɛ ji̱n ram mi gua̱n mi̱eth, <br />
jakni mi̱ethdu kä kuiy. <br />
3A lɔcdu ci di̱t kɛ mi̱eth <br />
mi gɔaa in cɛ la̱t, <br />
dɔ̱ŋ go̱rɛ ni duɔ̱ɔ̱p <br />
mi bɛ käp ni ji̱. <br />
4/Cu lät ɛlɔ̱ŋ kɛ ɣöö bi ria̱ŋ jek, <br />
te nikɛ pɛl mi bi gaŋ rɔ. <br />
5Kɛn yio̱w dëë kɛ riaw <br />
mi wi̱i̱ lɔcdu la̱th thi̱n, <br />
dëë kɛ rɔ̱ bar ce̱tkɛ mi tekɛ <br />
kɛ gɔ̱k ce̱tkɛ cuɔɔr. <br />
6/Cu mi̱eth raam mi /ci <br />
muɔ̱cdu go̱o̱r cam. <br />
kä a lɔcdu /ci di̱t kɛ mi̱eth <br />
mi gɔaa mi cɛ la̱t, <br />
7kɛ ɣöö jɛn ce̱tdɛ kɛ ram mi <br />
la ji̱ a jio̱k i̱, <br />
“Mi̱thni kä mäthni!” <br />
Kä /cɛ lot ni jɛ. <br />
8Kä bi ŋɔk ni min tɔt in ci cam, <br />
a bɛ lɛ ya̱r ni nyinku diaal. <br />
9Ɛ dɔ̱a̱r /ci ruacdu liŋ, <br />
bɛ rieet pɛlädu wä ŋar ŋar. <br />
10/Cu key ɣo̱th, kä /cu kak <br />
raam mi rɛɛt mac, <br />
11kɛ ɣöö ram min gaŋkɛ bumɛ, <br />
bɛ lukdiɛn kath kɛ kui̱du. <br />
12Läth ni lɔcdu rɛy ruaacni, <br />
kä ɛ ji̱thdu tiit ni pɛl. <br />
13Kä /cu gat päl a ci jɛ nyuuth, <br />
mi wi̱i̱ jɛ wä duäc <br />
/cɛ bi li̱w. <br />
14Duäcdu kɛ jɛ kääni ni jɛ li̱th. <br />
15Kä gatdä mi wi̱i̱ wä pɛl, <br />
amäni ɣän bä bi lɔcdä tɛɛth. <br />
16Bi lɔcdä tɛɛth ɛlɔ̱ŋ, <br />
mi wi̱i̱ lat ni cuɔ̱ɔ̱ŋ. <br />
17A lɔcdu /ci go̱r ni ji̱ <br />
dueeri, <br />
luthni ni Kuoth Nhial <br />
ni ciaŋ. <br />
18Kɛ thuɔ̱k nhiam a thi̱n, <br />
/ca min ŋääthi bi woc. <br />
19Liŋɛ gatdä kä a pɛl ni ji̱n, <br />
kä guuri ni duɔ̱ɔ̱p cuuŋä. <br />
20/Cu te rɛy nɛɛni ti yɔ̱a̱ŋ <br />
kɔaaŋni, <br />
kiɛ nɛy ti matkɛ rɔ̱ <br />
kɛ mi̱eth ri̱eŋ, <br />
21kɛ ɣöö ma̱a̱th kɔaaŋni kɛnɛ <br />
mi̱eeth ri̱i̱ŋ bi kɛna can, <br />
kä bi ni̱en raan kum <br />
ce̱tkɛ rɛ̈t biey. <br />
22Liŋ guur in käm ji̱ tëk, <br />
kä /cu muɔɔr lo̱k mi cɛ dɔŋ. <br />
23Kɔk thuɔ̱k, kä /cu jɛ nyɔk <br />
kɛ kɔk, <br />
kä jek pɛl kɛnɛ tiit lɔaac <br />
kɛ ŋäc ŋɔaani. <br />
24Kä gua̱n raam mi tekɛ cuŋ <br />
bi lɔcdɛ tɛɛth ɛlɔ̱ŋ, <br />
kä ram wä tekɛ gat mi pɛl <br />
bi lɔcdɛ tɛɛth. <br />
25Jakni lɔc guur kɛnɛ <br />
muɔɔr kä tɛth. <br />
26Gatdä käm ni ɣä lɔcdu, <br />
kä tit dupkä. <br />
27Kɛ ɣöö riäär ɛ kɔ̱a̱k mi lueŋ, <br />
kä ciek mi dho̱o̱m ɛ jiw <br />
mi loŋ loŋ. <br />
28La päthɛ ni naath duɔ̱pni <br />
ce̱tkɛ määc, <br />
reepɛ ni thil ŋäthä kä wutni. <br />
29Ɛŋa te riɛk ɔ? <br />
Kä ɛŋa jiɛth lɔcdɛ mɔ? <br />
Kä ɛŋa tekɛ go̱o̱ny ɔ? <br />
Kä ɛŋa tekɛ buɔ̱ɔ̱t ti <br />
thil luk ɔ? <br />
Kä ɛŋa tith nyinkɛ mɔ? <br />
30Kɛ nɛy tin ja̱lkɛ ni <br />
gua̱th kɔaaŋni, <br />
nɛy tin cɛ lɔcdiɛn ka̱m <br />
ni ma̱th kɔaaŋni. <br />
31Ɛ kɔaŋ /ci ji̱ pɛl guäth <br />
in ca pik <br />
a cäŋ ca jɛ tiɛth <br />
rɛy kubayä. <br />
32Kä kɛ jɔak i̱ yiɔɔ bɛ kac <br />
ce̱tnikɛ thɔ̱l, <br />
kä luɛɛŋɛ naath ce̱tnikɛ to̱ŋ. <br />
33Kä bi cu guic ni ti gööl, <br />
kä bi lat ni nyin däkä. <br />
34Bi cu ce̱tnikɛ ram mi <br />
ci tɔ̱ɔ̱c däär baar, <br />
kɛnɛ ram mi ci tɔ̱ɔ̱c <br />
wi̱i̱ kä mi wi̱el. <br />
35Kä bi wee i̱, “Ca ɣä duäc, <br />
duundɛ ɣöö /ka̱n ɣä moc buɔ̱t. <br />
Ca ɣä duäc kä /ka̱n bɛ̈cdɛ jek. <br />
Kä ɣän bä kulɛ keer i̱ nɛy? <br />
Kɛ ɣöö bä wä go̱r <br />
kɛ kɔaŋ mi dɔ̱ŋ.” <br />
<h3><a href="pro chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
