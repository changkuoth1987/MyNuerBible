<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
63 <br />
Ram mi go̱o̱r Kuoth <br />
(Dit Dee-bid ëë kiitdɛ mëë tëë därdɔaar Juda) <br />
1Aɣ Kuoth, ɛ ji̱n Kuothdä, <br />
ɣän göörä ni ji̱, <br />
kä tieeydä go̱o̱rɛ ni ji̱. <br />
Puɔ̱nydä go̱o̱rɛ ji̱ ɛlɔ̱ŋ <br />
ce̱tnikɛ mun mi kööt, <br />
mi ci bak mi go̱o̱r pi̱w. <br />
2Cä ji̱ wä go̱r ni rɛy luaakdu, <br />
kɛ ɣöö bä buɔ̱mdu kɛnɛ <br />
wuɔ̱tdu nɛn. <br />
3Kɛ ɣöö nhökdu gɔaa ni jɛn <br />
kä tëk ɣän bä ji̱ liak. <br />
4Ɣän bä ji̱ liak min ŋuɔtdä teekä. <br />
ɣän bä tetkä tar nhial <br />
kɛ kui̱ cio̱tädu. <br />
5Ci tieeydä ro̱ŋ kɛ mi̱eth mi gɔaa, <br />
ɣän bä ji̱ puany <br />
kɛ tɛ̈th lɔaac. <br />
6La caarä ji̱ mi cä tɔ̱ɔ̱c <br />
rɛy dhaŋädä, <br />
la tiɛɛmä ji̱ kɛ thaakni <br />
wa̱r diaal. <br />
7Kɛ ɣöö ɛ ji̱n la luääkdä mɔ, <br />
Ɣän bä ji̱ puany kɛ tɛ̈th <br />
lɔaac ti̱pä pua̱a̱nydu. <br />
8Tieeydä cɛ rɔ ka̱p ni ji̱, <br />
ku ɣä luak kɛ buɔ̱mdu. <br />
9Duundɛ ɣöö nɛy tin görkɛ näkdä, <br />
bi kɔŋ li̱w nikɛn kä ɣä. <br />
10Kɛn ba kɛ näk ko̱o̱r, <br />
kä bikɛn a mi̱eth <br />
kä jio̱o̱k nyapëc. <br />
11Duundɛ ɣöö bi lɔc kua̱r tɛɛth <br />
rɛy Kuɔth, <br />
kä bi nɛy diaal tin yäc <br />
kɛ ciöt Kuɔth, <br />
ba Kuoth liak, <br />
kä ba ruaacni ji̱ kacä <br />
cu jakä bit. <br />
<br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
</body>
</html>
