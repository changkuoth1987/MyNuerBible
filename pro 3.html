<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
3 <br />
Gɔy pɛlni tin kɔ̱ŋ <br />
1Gatdä cu ŋi̱i̱cdä päl ruëëc <br />
kä tit luëëkä, <br />
2kɛ ɣöö ba tëkdu jak kä jäny <br />
kɛ run ti ŋuan, <br />
kä ba ji̱ nöŋ ciaŋ gɔyni. <br />
3Cu nhök kɛnɛ ŋa̱th päl. <br />
Yiɛn nikɛ ŋuääkdu, <br />
kä gɔ̱rikɛ lɔɔcdu. <br />
4Inɔ bi nhök kɛnɛ ciöt <br />
mi gɔaa jek <br />
kä Kuoth kɛnɛ naath. <br />
5Kä ŋäth Kuoth Nhial kɛ <br />
lɔcdu kɛɛliw, <br />
kä cu ŋäth ni ca̱r wecdu kärɔa. <br />
6Kä ŋäcni jɛ ni ciaŋ rɛy ja̱lu, <br />
bɛ dupku jak kä cuŋ. <br />
7Kä /cu rɔ jak kä gɔaa <br />
waaŋdu kärɔa, <br />
luthni Kuoth Nhial, <br />
kä woc rɔ kä jiäk. <br />
8Nɔmɔ bɛ puɔ̱nydu jak kä gɔaa, <br />
kä bɛ cɔ̱wku jak kä bum. <br />
9Kämni Kuoth Nhial ria̱ŋdu, <br />
kämni jɛ dɛy walku tin nhiam. <br />
10Inɔ bi lueek thia̱ŋ kɛ bɛl <br />
kä bi tekɛ kɔaŋ mi di̱i̱t. <br />
11Gatdä cu luek Kuɔth Nhial lo̱k, <br />
kä cu comdɛ dhɔ̱l, <br />
12kɛ ɣöö Kuoth Nhial la lueekɛ <br />
ni nɛy tin nhɔk ɛ, <br />
ce̱tkɛ min la gua̱n gatdä <br />
gat in nhɔkɛ a lueek. <br />
13Puɔ̱th akɛ ram in ci <br />
ŋäc ŋɔaani jek <br />
kɛnɛ ram in ci jɛ liŋ. <br />
14Kɛ ɣöö gɔaa ni min jekɛ <br />
kä ŋäc ŋɔaani <br />
kä min derɛ jek kä ciɛk <br />
in bo̱r, <br />
kɛnɛ min derɛ jekɛ kä da̱a̱p. <br />
15Kä gɔaa ni ŋäc ŋɔaani kä päm <br />
mi di̱t kökdɛ, <br />
kä thilɛ mi deri nhɔk <br />
mi dee ca̱a̱t kɛ ŋäc ŋɔaani. <br />
16Kä ŋäc ŋɔaani ŋunɛ tëk mi bäär <br />
kä no̱o̱ŋɛ ria̱ŋ kɛnɛ luth. <br />
17Kä tɛ̈th lɔaac tëë kä <br />
ŋäc ŋɔaani, <br />
kä dupkɛ diaal te ni mal thi̱n. <br />
18Kä ŋäc ŋɔaani ɛ jiath teekä <br />
kä nɛy tin ca käp, <br />
kä puɔ̱th akɛ nɛy tin <br />
tiɛtkɛ jɛ. <br />
19Kä Kuoth Nhial cɛ wi̱c muɔ̱ɔ̱n <br />
cak kɛ ŋäc ŋɔaani. <br />
Kɛ pɛlɛ cɛ nhial jak kä <br />
te wa̱nɔ. <br />
20Kɛ pɛlɛ ci yier rɔ̱ da̱a̱k, <br />
kä cɛ nhiaal jak kä dɛm. <br />
21Gatdä tit pɛlu kɛnɛ ca̱ru, <br />
/cu jak kä mi bikɛ päl. <br />
22Kɛ kɛn bi ku la tëk kä ji̱ mɔ, <br />
kä bi kɛna dɔ̱k ŋua̱a̱k <br />
mi gɔaa kä ji̱. <br />
23Kä bi cu ja̱l dupdu <br />
a thil dual, <br />
kä /ci kɔ̱th bilɛ kɔ̱thikä. <br />
24Kɛ ɣöö /ci bi dual mi wi̱i̱ <br />
wä tɔ̱ɔ̱c, <br />
bi ni̱endu gɔaa ɛlɔ̱ŋ. <br />
25Kä /cu dual kɛ riɛk <br />
mi bi ji̱ pärikä, <br />
kiɛ kɛ riɛk gua̱n dui̱rä <br />
mi wëë ben. <br />
26Kɛ ɣöö Kuoth Nhial ɛ jɛn <br />
bia̱ ŋa̱thdu mɔ, <br />
kä bɛ ji̱ gaŋ kä mi jiääk. <br />
27Kä /cu mi gɔaa pen nɛy tin <br />
dëë ka̱m kɛ, <br />
mi ro̱ŋi kɛ ɣöö deri jɛ la̱t. <br />
28Kä /cu gua̱n thieekädu jio̱k i̱, <br />
“Wër bi lɛ wä luny jɔk, <br />
bä jɛ ben ka̱m ji̱ iruun.” <br />
Kä tëëkɛ ji̱ ɛn wa̱nɛ mɔ. <br />
29Kä /cu mi jiääk car kɛ kui̱ <br />
gua̱n thieekädu, <br />
min ŋääthi ciaaŋdɛ gekädu. <br />
30Kä /cu raan gɔny kɛ mi <br />
thil luɔt, <br />
kä thilɛ mi jiääk <br />
mi cɛ lät kä ji̱. <br />
31Kä /cu ram mi gua̱n köör nyiɛth, <br />
kä /cu dupkɛ guur. <br />
32Kɛ ɣöö nɛy tin ji̱ däkä <br />
jiäkɛ kä Kuoth Nhial. <br />
Duundɛ ɣöö nɛy tin ji̱ cuŋni <br />
tëë yupädiɛn. <br />
33Kuëth Kuɔth a dhɔr ram mi <br />
gua̱n dueeri, <br />
kä puɔ̱thdɛ akɛ gua̱n cuŋni. <br />
34Jɛn yɔŋɛ nɛy tin lɛ̈ŋkɛ naath, <br />
duundɛ ɣöö nyuthɛ ram mi <br />
muɔ̱l muɔ̱l nhök. <br />
35Kä bi ram mi ŋäc ŋɔak luth jek, <br />
duundɛ ɣöö bi dɔ̱a̱r pöc jek. <br />
<h3><a href="pro chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
