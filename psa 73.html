<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
73 <br />
Bok Diɔ̱k <br />
(Diit 73—89) <br />
Thuɔ̱ɔ̱k Kuɔth <br />
(Dit A-thap) <br />
1Kɛ thuɔ̱k Kuoth gɔaaɛ <br />
kɛ ji̱ I-thɛ-rɛl, <br />
gɔaaɛ kɛ nɛy tin <br />
buɔy lo̱ckiɛn. <br />
2Duundɛ ɣöö ɣän, <br />
ci ŋa̱thdä gul thil, <br />
ci ŋa̱thdä gul cak thuɔ̱k. <br />
3Cua̱ tekɛ tiɛɛl kɛ ji̱ liakä <br />
mëë cä nɛy ti ji̱ nyuɔɔni <br />
nɛn gɔw ŋɔakiɛn. <br />
4Kɛ ɣöö thilɛ kɛ riɛk mi bɛc, <br />
puɔl pua̱nykiɛn kä puɔthkɛ. <br />
5Thilɛ kɛ rik ce̱tkɛ nɛy tin kɔ̱ŋ, <br />
kä thilɛ kɛ mi bɛc <br />
ce̱tkɛ nɛy tin kɔ̱ŋ. <br />
6Kɛ kui̱c ɛmɔ läthkɛn liak ŋuääk <br />
ce̱tnikɛ tik, <br />
kä ciɛŋ kɛn ko̱r ce̱tnikɛ bi̱i̱. <br />
7Ci nyinkiɛn käny raar kɛ thiɔl, <br />
kä ci lo̱ckiɛn thia̱a̱ŋ <br />
kɛ dɔ̱ɔ̱r. <br />
8Dɔl kɛn ni naath kä lat <br />
kɛn ni ti jiäk, <br />
ni liakä lat kɛn ni ɣöö <br />
ba nɛy tin kɔ̱ŋ <br />
ciɛŋ a jiäk. <br />
9Lat ni ruac mi jiääk <br />
kɛ kui̱ Kuɔth, <br />
kä ci ruacdiɛn wi̱c <br />
muɔ̱ɔ̱n thiäŋ. <br />
10Kɛ kui̱c ɛmɔ cu nɛɛ Kuɔth <br />
guɔ̱ɔ̱r nikɛ, <br />
kä cu naath ŋäth ni <br />
min lat kɛn ɛ. <br />
11Kä cukɛ wee i̱, “Kä bi Kuoth <br />
ɛ kulɛ ŋa̱c i̱di? <br />
Ɛn Kuoth in Di̱t ni Jɛn <br />
tëë kɛ ŋäc?” <br />
12Kä nɛnɛ, nɛmɛ ɛ jɛn <br />
ta̱a̱ ji̱ nyuɔɔni, <br />
ni ciaŋ tekɛ malä, <br />
kä reep ria̱ŋdiɛn ni rɔ. <br />
13Ɣän cä lɔcdä jak kä gɔaa baaŋ, <br />
kä thilɛ mi jiääk mi cä la̱t. <br />
14Ɣän cä cuuc kɛ cäŋ kɛɛliw, <br />
kä la dua̱ckɛ ɣä <br />
kɛ runwaŋni diaal. <br />
15Kä mi cä wee i̱, “Bä ruac inɔ,” <br />
derɛ ce̱tkɛ ɣöö <br />
/ci ɣän te rɛy ganku. <br />
16Kä mëë cä ɣɔ̱n ɛn ɣöö bä kɛn <br />
ti̱ti̱ diaal ŋa̱c, <br />
cuɛ la la̱t mi cuuc <br />
ni ɣä baaŋ, <br />
17amäni mëë cä wä <br />
rɛy luaak Kuɔth, <br />
cua̱ gua̱th in bikɛ wä <br />
guut thi̱n ku lɛ ŋa̱c. <br />
18Kɛ thuɔ̱k bikɛ la̱th guäth <br />
mi tekɛ rik, <br />
kä bikɛ jak kä tëth <br />
ɛ bikɛ nuɔr. <br />
19Kä cukɛ cu duɔ̱p nikɛ <br />
gua̱a̱th mi tɔt, <br />
kä cuɛ cua̱ jɛn <br />
riawdiɛn inɔ! <br />
20Cukɛ cu ce̱tnikɛ min la raan <br />
ɛ ker ni̱n kɛ läk, <br />
kä kɛ jiëcdu kɛ rɔ lö Kuäär, <br />
bikɛ cu riaw. <br />
21Kä mëë ci lɔcdä jiath, <br />
kä ci ca̱rä jiääk, <br />
22cua̱ la dɔ̱a̱r kä cua̱ ŋɔak kui̱c, <br />
cua̱ lät ce̱tkɛ ley kɛ ji̱. <br />
23Kä cua̱ ŋot bä ta̱a̱ kɛɛl kɛ ji̱, <br />
kä curi tet cuëëcdä käp. <br />
24Kä curi ɣä bo̱th kɛ ruacdu, <br />
kä kɛ kɔrɛ bi ɣä <br />
naŋ rɛy buɔyä. <br />
25Kä ɛŋa mi tekɛ ɣä nhial <br />
ɛ /ci mua ji̱n? <br />
Kä thilɛ mi göörä wi̱i̱ <br />
muɔ̱ɔ̱n ɛ ni ji̱n. <br />
26Dëë puɔ̱nydä kɛnɛ lɔcdä <br />
thil lua̱ŋ, <br />
duundɛ ɣöö Kuoth ɛ jɛn buɔ̱m <br />
lɔaacdä kä ɛ duŋdä <br />
mi do̱raar. <br />
27Ɛ nɛy diaal tin nɔ̱a̱n kɛ ji̱ li̱w, <br />
kä däk nɛy diaal tin <br />
/ci gɔw kɛ ji̱. <br />
28Duundɛ ɣöö kɛ ɣä gɔaaɛ ɛn ɣöö <br />
thie̱e̱kä kɛ Kuoth, <br />
kä cä Kuäär ni Kuoth jak <br />
kä gääŋdä, <br />
kä bä lätkɛ diaal lat. <br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
