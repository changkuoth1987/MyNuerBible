<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<p>33<br />
  Puɔ̱th Muthɛ kɛ ji̱ I-thɛ-rɛl<br />
  1Nɛmɛ ɛ jɛn puɔ̱th ëë poth Muthɛ raan Kuɔth ɛ ni ji̱ I-thɛ-rɛl a /kenɛ ni li̱w. 2Cuɛ wee,<br />
  “Kuoth Nhial bëë ni wi̱i̱<br />
  Pa̱a̱m Thi-nay,<br />
  bëë piny kä kɔn wi̱i̱<br />
  Pa̱a̱m Ɛ-dɔm.<br />
  Cuɛ jaaŋ ni Pääm Pa-ran,<br />
  bëë kɛɛl kɛ ja̱a̱k ti<br />
  bathdɔɔri da̱ŋ wäl,<br />
  kä te tet cueecdɛ kɛ mac<br />
  mi pɛt.<br />
  3Ɛ puc ɛ ji̱n ɛ nëë nhɔk naath.<br />
  Kɛn tin rɛl gɔɔydiɛn rɔ<br />
  tekɛ tetädu.<br />
  Kä ciökniku ca kɛ rɔ goŋ.<br />
  Kä jɛ cua ruac jëk.<br />
  4Kä ŋuɔ̱t tëë ci Muthɛ kɛ ka̱mkɔ.<br />
  Ɛ duŋ ji̱ I-thɛ-rɛl.<br />
  5Kä cu Kuoth Nhial a kuäär<br />
  ji̱ I-thɛ-rɛl,<br />
  mëë ci bööth rɔ dol<br />
  kɛ thuk duëli ji̱<br />
  I-thɛ-rɛl diaal kɛɛl.<br />
  6A ji̱ dhɔaar Rɛ-u-ben tëk,<br />
  kä akɛ ci li̱w,<br />
  kä a nɛɛkɛ ci kuiy.”<br />
  7Kä cu Muthɛ nɛmɛ lar kɛ kui̱ Juda.<br />
  “Aɣ Kuoth Nhial liŋ jɔw<br />
  ji̱ Juda,<br />
  nöönikɛ rɛy nɛɛnikiɛn,<br />
  kɛ tetkiɛn gaŋkɛ rɔ kä rɔ,<br />
  ku jɛ luäk kɛ ji̱ tɛ̈rɛ.”<br />
  8Kä kɛ kui̱ Lii-bay cuɛ wee,<br />
  “Käm ni Lii-bay gaakniku<br />
  tin la nyin ŋäcä Kuɔth.<br />
  Käm nikɛ nɛy tëë ci ɣɔ̱n<br />
  kä Mathaa,<br />
  nɛy tëë ci thuɔ̱kdiɛn ŋa̱c<br />
  pi̱i̱ni Mɛ-ri-baa.<br />
  9Jiökɛ gua̱ni kɛnɛ mani i̱,<br />
  ‘/Cakɔ yɛ ŋäc.’<br />
  Cukɛ jɛ la̱r gaatmani kɛnɛ<br />
  gaatkiɛn.<br />
  Kɛ ɣöö ca liŋ ni ruacdu,<br />
  kä ca tit ni gukdu.<br />
  10Bikɛ gaatku ŋi̱eec kɛ ŋuɔ̱tku.<br />
  Kä bikɛ wäl in wa̱ŋkɛ ji̱<br />
  kɛnɛ muc diaal tin waŋkɛ<br />
  thöp ji̱ wi̱i̱ yi̱kädu.<br />
  11Pothkɛ lö Kuoth Nhial,<br />
  kä a lɔcdu tɛth kɛ lätkiɛn.<br />
  Kä däk ji̱ tɛ̈riɛn diaal,<br />
  löökiɛn diaal, akɛ /ca rɔ<br />
  nyɔk kɛ jiëc.”<br />
  12Kä kɛ kui̱ Ben-ya-min<br />
  cu Muthɛ wee,<br />
  “Kɛn nɛy tin nhɔk<br />
  Kuoth Nhial kɛ,<br />
  cieŋkɛ kɛ mal rɛydɛ<br />
  gaŋɛ kɛ ni mëë dan<br />
  kä cieŋɛ rɛydiɛn.”<br />
  13Kɛ kui̱ Jo-thɛp cuɛ wee,<br />
  “Puɔ̱th Kuɔth Nhial akɛ mundɛ<br />
  bɛ tekɛ nhiaal, kɛnɛ pi̱ piny,<br />
  14nikɛ gɔy diaal tin nööŋ cäŋ kɛ,<br />
  kɛ tin nööŋ paykɛ,<br />
  15kɛnɛ gɔy diaal tin bä raar pa̱a̱m<br />
  kɛ gɔy dɛɛni pa̱a̱m<br />
  tin thil pëk,<br />
  16amäni muc muɔ̱ɔ̱n kɛnɛ thia̱a̱ŋkɛ,<br />
  kɛnɛ gɔɔy Kuɔth ëë<br />
  te jiaath ëë pɛt.<br />
  A ti̱ti̱ bä kä Jo-thɛp,<br />
  akɛ bä wi̱i̱ kɔaamdɛ,<br />
  kɛ ɣöö ɛ bööth kä gaat man.<br />
  17Kä Jo-thɛp bumɛ ce̱tkɛ thäk,<br />
  ce̱tkɛ buɔ̱m tha̱a̱k<br />
  mi kuiny kuiny.<br />
  Kä buɔ̱mdɛ kɛ ji̱ Ma-na-thɛ<br />
  ti bathdɔɔri kɛnɛ ji̱<br />
  Ɛ-pa-rim ti bathdɔɔri<br />
  da̱ŋ wäl,<br />
  kɛ kɛ bɛ nɛy diaal dhiac<br />
  ni peek ɣɔaa.”<br />
  18Kä kɛ kui̱ Dhɛ-bu-lun cuɛ wee,<br />
  “A lɔcdun tɛth yɛn ji̱<br />
  Dhɛ-bu-lun kɛ wädun raar.<br />
  Kä a lɔcdun tɛth yɛn ji̱<br />
  Yi-tha-kar rɛy duëlikun.<br />
  19Kä cɔl kɛn ni naath wi̱i̱ pa̱a̱m,<br />
  ɛn wi̱ni ba muc ti thuɔ̱ɔ̱k<br />
  wä thöp.<br />
  Kɛ ɣöö jëk kɛn ria̱ŋdiɛn yieer,<br />
  kɛnɛ tin ci piny kɛ mol.”<br />
  20Kä kɛ kui̱ Gad cuɛ wee,<br />
  “Puɔ̱th akɛ min ci Gad<br />
  jak kä dit!<br />
  Gad cieŋɛ ce̱tkɛ lony,<br />
  tölɛ wuɔ̱ɔ̱k nath kä puɔ̱ɔ̱thɛ<br />
  wuɔ̱th nath.<br />
  21Cɛ rɔ mek ni mun mi gɔaa,<br />
  kɛ ɣöö böth ɛ duundiɛn.<br />
  Mi ci bööth I-thɛ-rɛl rɔ<br />
  dol guäth kɛl,<br />
  la kɛn ŋuɔ̱t Kuɔth Nhial<br />
  kɛnɛ luëëkɛ a luth.”<br />
  22Kä kɛ kui̱ Daan cuɛ wee,<br />
  “Daan ce̱tdɛ kɛ ruath luɔny,<br />
  mi thuum rɔ kä Ba-can.”<br />
  23Kä kɛ kui̱ Nap-ta-li cuɛ wee,<br />
  “Nap-ta-li ci baŋ kɛ ti gɔw,<br />
  kä ci thia̱a̱ŋ kɛ puɔ̱th<br />
  Kuɔth Nhial,<br />
  ciɛŋ cuec muɔ̱ɔ̱n a wä<br />
  ni yieer.”<br />
  24Kä kɛ kui̱ A-cɛr cuɛ wee,<br />
  “A puɔ̱th tekɛ gaat A-cɛr.<br />
  Kä a gaat mani kɛ nhɔk,<br />
  kä a ciötdɛ la liɛɛth.<br />
  25Kä bi thiekni wecdu a yiëëth.<br />
  kä bi buɔ̱mdu pa̱a̱r kɛ ni̱nku.”<br />
  26Thilɛ Kuoth mi cäät<br />
  kɛ Kuoth ji̱ I-thɛ-rɛl,<br />
  mi jäl nhial kɛ ɣöö<br />
  bɛ yɛ luäk,<br />
  kɛ gɔɔydɛ rɛy puɔ̱rä nhial.<br />
  27Kä Kuoth in do̱raar ɛ jɛn<br />
  gääŋdun,<br />
  kä tetkɛ tin thil pëk<br />
  kɛ lua̱a̱kun.<br />
  Kä cɛ ji̱ tɛ̈run joc nhiamdun,<br />
  jiökɛ yɛ, na̱kɛ kɛ.<br />
  28Inɔ bi ji̱ I-thɛ-rɛl<br />
  cu cieŋ kɛ mal,<br />
  muun bɛɛl kɔaŋ,<br />
  mi dɛm nhiaalɛ.<br />
  29Puɔ̱th akɛ yɛ lö ji̱ I-thɛ-rɛl!<br />
  Ɛŋa mi ce̱tkɛ yɛ,<br />
  yɛn nɛy ti ca kän ɛ<br />
  Kuoth Nhial,<br />
  ɛ ko̱tdun kä ɛ luääkdun,<br />
  kä ɛ mut in joc yɛnɛ ni<br />
  ji̱ tɛ̈run!<br />
  Bi ji̱ tɛ̈run rɔ ben goŋ<br />
  nhiamdun,<br />
  kä bia wi̱cdiɛn cu<br />
duɛny piny.</p>
<h3><a href="deu chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<p><br />
</p>
</body>
</html>
