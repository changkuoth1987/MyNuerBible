<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
141 <br />
Pal kɛ kui̱ ɣɔ̱ɔ̱nä <br />
(Dit Dee-bid) <br />
1Aɣ Kuoth Nhial, ɣän cɔalä ni ji̱ <br />
bër kä ɣä kɛ pɛ̈th, <br />
kä liŋ jɔwdä mi cɔalä ji̱. <br />
2Kä ɛ palä kɛ ji̱ ce̱tnikɛ wäl <br />
in kur kur, <br />
kä ɛ tar tetnikä nhial <br />
ce̱tnikɛ muc thiaŋ. <br />
3Gaŋ thokdä kä rieet ti jiäk <br />
lö Kuoth Nhial, <br />
tit thokdä kɛ ɣöö /cä bi duer. <br />
4Kä /cu lɔcdä jakä go̱o̱r mi jiääk, <br />
ɛ bä lät ti jiäk la̱t, <br />
kɛɛl kɛ ji̱ la̱a̱t jiäkni, <br />
/cu ɣä jakä mi̱th kɛɛl kɛ kɛ. <br />
5Ɛ ɣä luëkɛ ɛ gua̱n cuŋni, <br />
kä ɛ ɣä luëkɛ ɛ ram mi gɔaa. <br />
Duundɛ ɣöö /cä puɔ̱th ji̱ nyuɔɔni <br />
bi nhɔk, <br />
kɛ ɣöö la palä ni ciaŋ kɛ kui̱ <br />
lätnikiɛn tin jiäk. <br />
6Mi wakɛ la̱th tetni nɛɛni <br />
tin bikɛ däk, <br />
ɛ jɛn bikɛ ruacdä kulɛ ŋa̱c ɔ <br />
ɛn ɣöö ɛ thuɔ̱k. <br />
7Ce̱tnikɛ min la pääm a tiathkɛ, <br />
kä ba rɔ̱ riaw piny, <br />
inɔ bä ca cɔ̱wkɔ riaw kä piny <br />
rɛy kɔ̱a̱kni kunyä. <br />
8Duundɛ ɣöö ɣän guiɛcä ni ji̱ <br />
lö Kuoth Nhial ni Kuothdä, <br />
kɛ ɣöö cä rɔ lua̱k ji̱, <br />
/cu ɣä bäny piny baaŋ <br />
a thil gääŋ. <br />
9Kän ɣä kä de̱e̱p in ci kɛn <br />
ɛ dɛɛpni ɣä, <br />
kän ɣä kä de̱e̱p ji̱ <br />
la̱a̱t jiäkni. <br />
10Ɛ ji̱ nyuɔɔni pɛn ni <br />
rɛy cambakädiɛn, <br />
ɛ ku kään ni ɣän kä rɔa. <br />
<br />
</body>
</html>
