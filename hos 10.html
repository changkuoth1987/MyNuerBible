<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
10 <br />
Ruac go̱kä kɛ kui̱ I-thɛ-rɛl <br />
1Ji̱ I-thɛ-rɛl ce̱tkɛ kɛ buɔ̱c <br />
mi nyok, kä kuirɛ dɛykɛ. <br />
Niɛ mɔ ci dɛykɛ ŋuan ɔ, ɛ jɛn ŋuan <br />
yi̱knikiɛn tin ta̱thkɛ. <br />
Kä mɔ ci mundiɛn gɔaa ɔ, <br />
ɛ jɛn gɔɔy riäknikiɛn bä. <br />
2Kä /cikɛ ji̱ cuŋni, <br />
kɛ kui̱ ɛmɔ bikɛ riɛkdiɛn jëk. <br />
Kä bi Kuoth Nhial yi̱knikiɛn <br />
da̱k piny amäni riäknikiɛn. <br />
3Kä niɛ täämɛ pa̱ny, <br />
bikɛ wee i̱, “Canɛ thil kuäär, <br />
kɛ ɣöö /ka̱nɛ Kuoth Nhial luɔ̱th, <br />
a cäŋ ta̱nɛ kɛ kuäär bä, <br />
ɛŋu mi bɛ la̱t kɛ kui̱dan?” <br />
4Guɔ̱tkɛ rɔ kɛ ruacni baaŋ <br />
kä yackɛ rɔ kɛ ka̱a̱cni, <br />
kɛ kui̱ ɛmɔ bi luk ben kä kɛ ce̱tkɛ <br />
do̱ny dhiaacä rɛy kakä. <br />
5Kä nɛy diaal tin cieŋ <br />
kä Tha-mɛ-ria dualkɛ kɛ kui̱ <br />
ruaath Beth-a-wɛn, <br />
kɛ jɛ bi lo̱ckiɛn jiath. <br />
Kä bi bööthkɛ tin jiäk <br />
cu wiee kɛ kui̱dɛ, <br />
kä bikɛ wiee kɛ kui̱ wutdä <br />
min ci jiɛn kä jɛ. <br />
6Inɔ ɛn ruath puɔ̱nydɛ ba naŋ <br />
kä A-thi-ri-ya ala tho̱lbo̱k <br />
kua̱r in diit, <br />
bɛ Ɛ-pa-rim cu jak kä po̱c, <br />
kä bi I-thɛ-rɛl cu pöc <br />
kɛ kuothdɛ. <br />
7Kä bi kuäär Tha-mɛ-ria cu thil <br />
ce̱tnikɛ niɛr wi̱i̱ pi̱i̱ni, <br />
8ba gua̱th palä kä A-bɛn in la <br />
duer I-thɛ-rɛl däk. <br />
Kä bi kuiy yi̱knikiɛn kum. <br />
Kä bikɛ pääm jiök i̱ pɛ̈nɛ wi̱i̱da, <br />
kä yi̱kdɛ kɔ piny. <br />
Lär Kuɔth kɛ luk I-thɛ-rɛl <br />
9Ji̱ I-thɛ-rɛl /ka̱n ɣöö lät kɛn ɣä <br />
kä dueer ni päl, <br />
nikɛ gua̱a̱th ëë dui̱rkɛ kɛ <br />
kä Giba. <br />
Kä niɛ wi̱ni kä Giba /ci ko̱r <br />
kɛ ŋal jëk thi̱n? <br />
10Kä bä cu ben dup nɛɛni tɔ̱ <br />
tekɛ dueer tɔ̱, <br />
kä bäkɛ cu duäc, <br />
kä bi naath rɔ cu duɔl kɛ, <br />
gua̱a̱th in duäckɛ kɛ <br />
kɛ kui̱ ŋuan dueerkiɛn. <br />
11Ce̱t Ɛ-pa-rim kɛ nac mi <br />
ca ŋi̱eec kɛ kui̱ la̱t kɔ̱a̱m <br />
bɛɛl kä nhɔk ɛ jɛ. <br />
Cä ŋuäkdɛ min gɔaa gaŋ, <br />
ɛni ɣöö bä ŋuäk Ɛ-pa-rim gak <br />
kɛ gääk, <br />
kä bi Juda puur kɛ piny, <br />
kä bi I-thɛ-rɛl piny <br />
dhil to̱k. <br />
12Kä pi̱ethɛ rɔ cuŋ, kä ŋɛ̈rɛ dɛy <br />
nhök mi thil pëk. <br />
Tökɛ mundun kä puɔ̱rɛ jɛ, <br />
kɛ ɣöö ɛ gua̱a̱th mi ba thiec <br />
ni Kuoth Nhial, <br />
ɛn ɣöö derɛ yɛ <br />
ben puɔ̱th nhiaal. <br />
13Kɛ ɣöö cia pith ni dueer, <br />
kä cia ŋɛr ni thil thuɔ̱ɔ̱kni, <br />
kä cia cam ni dɛy ka̱a̱cni. <br />
Kä cia ŋäth ni thurbiɛɛli, <br />
kɛnɛ ŋuan wäthni köörun. <br />
14Kɛ kui̱ ɛmɔ bi rɔal köör tuɔɔk <br />
kä nɛɛku, <br />
kä bi ti̱eckun tin buɔ̱m buɔ̱ɔ̱m <br />
duɔ̱ɔ̱p kɛn diaal, <br />
bɛ ce̱tnikɛ däk ëë cu Cal-man <br />
Beth-ar-bɛl däk kɛ jɛ ko̱o̱r, <br />
a cuɛ män ŋuɔ̱k ni dhoon <br />
kɛnɛ gaatkiɛn kɛɛl. <br />
15Kä ɛ jɛn mi bi tuɔɔk kä yɛ, <br />
yɛn duɔ̱ɔ̱r I-thɛ-rɛl kɛ kui̱ <br />
ŋuan lätnikun ti jiäk. <br />
Kä ɛ niɛ röm köör, <br />
bi kuäär I-thɛ-rɛl duɔ̱p. <br />
<h3><a href="hos chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
