<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
7 <br />
Pal kɛ kui̱ cuŋni <br />
(Dit Dee-bid ëë ketdɛ Kuoth Nhial kɛ kui̱ Kuc mi la raan thuɔk duëël Ben-ya-min) <br />
1Ɣän bä luäkdä jek nikä ji̱. <br />
Luäk ɣä kä nɛy diaal <br />
tin guɔ̱rkɛ ɣä, <br />
bër kän ɣä. <br />
2Kiɛ bi kɛn ɣä rɛ̈t ce̱tnikɛ <br />
lony mi rɛt duɔ̱ɔ̱r, <br />
bikɛ ɣä yɔ̱a̱c raar guäth mi thil <br />
ram mi bi ɣä luäk thi̱n. <br />
3Mi cä mɛmɛ la̱t <br />
lö Kuoth Nhial ni Kuothdä, <br />
mi tëë kɛ mi jiääk mi cä la̱t, <br />
4mi cä mäthdä lät kä mi jiääk, <br />
mi cä gua̱n tɛ̈rä mac <br />
kɛ mi thil thar, <br />
5a gua̱n tɛ̈rä jooc ɣä, <br />
kä a jɛ däk ɣä <br />
a jɛ cot tëkdä ni piny, <br />
kä ɛ ti̱eydä wä ni muun. <br />
6Jiɛc rɔɔdu lö Kuoth Nhial, <br />
kä bër guic ŋɛ̈ɛ̈ny ji̱ tɛ̈rä ɛ ji̱n. <br />
Jiɛyni lö Kuothdä bër luäk ɣä, <br />
kɛ ɣöö la lätdi ni cuŋ. <br />
7A duɔl nath diaal bi ben nhiamdu, <br />
kä ku nyuur wi̱i̱ kɔam <br />
kuäärädu ni nhial. <br />
8Kuoth Nhial ɛ jɛn luk <br />
naath diaal ɔ, <br />
luk ɣä Kuoth Nhial ce̱tnikɛ cuŋkä, <br />
kä luk ɣä ce̱tnikɛ ta̱a̱ lɔaacdä. <br />
9Kä ɛ lät nyuɔɔni <br />
ji̱ dueeri ku thuuk, <br />
ku ji̱ cuŋni ka̱m cuŋkiɛn, <br />
kɛ ɣöö ɛ ji̱n ŋäc lo̱c kɛnɛ cär ɔ, <br />
lö Kuoth mi gua̱n cuŋni. <br />
10Ko̱tdä ɛ jɛn Kuoth, <br />
jɛn min kään ji̱ cuŋni. <br />
11Kuoth ɛ jɛn luuk in thuɔ̱k, <br />
kä la kuɛɛthɛ ji̱ dueeri ni ciaŋ. <br />
12Mi /ci kɛn rɔ̱ bi ri̱t dueerikiɛn, <br />
bi Kuoth mutdɛ thɛr, <br />
kä bɛ bäärikä diaal jakä <br />
moth ɛ moth. <br />
13Cɛ yio̱w köörɛ diaal rialikä, <br />
cɛ bäärikɛ tin bo̱l <br />
ce̱tnikɛ mac rialikä. <br />
14Kɛ ɣöö nɛ̈nɛ jɛ, ram mi jiääk <br />
la caarɛ ni duer, <br />
kä la cääpɛ ni rik, <br />
kä la latdɛ ni ka̱a̱cni. <br />
15Kä ram mi tɛt kɔ̱a̱k <br />
kɛ kui̱ nɛɛni kɔ̱kiɛn, <br />
bi pɛn ni jɛn kɔ̱kädɛ min cɛ tɛt. <br />
16Ci lät jiäknikɛ pɛn ni wi̱i̱dɛ, <br />
kä bi ŋɛ̈ɛ̈nydɛ jek ni jɛ. <br />
17Ɣän bä Kuoth la̱r tɛ̈th lɔaac, <br />
kɛ kui̱ gɔɔyädɛ, <br />
kä bä puany ni Kuoth Nhial <br />
in Di̱t ni Jɛn. <br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
