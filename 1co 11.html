<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<p>11 <br />
  1Kuɛ̈ɛ̈ ɣä nyiath, ce̱tkɛ min nyiathä Kritho. <br />
  Kum wuɔ̱thni mi pal naath <br />
  2Ɣän liakä yɛ kɛ ɣöö cia ɣä tim rɛy ŋɔaani diaal, kä cia guɔ̱ɔ̱r ni ŋi̱i̱cni ce̱tkɛ tëë cä ka̱m yɛ. 3Kä duundɛ ɣöö göörä ɣöö bia jɛ ŋa̱c ɛn ɣöö wi̱c wutni diaal ɛ Kritho, kä wi̱c ciëk ɛ cɔwdɛ, kä wi̱c Kritho ɛ jɛn Kuoth. 4Kä wut ɔ bi pal kiɛ bi ruac go̱o̱kä lat ɔ a te wi̱cdɛ kɛ kum, jakɛ ni wi̱cdɛ kä po̱c, 5kä duundɛ ɣöö ciek ɔ bi pal kiɛ bi ruac go̱o̱kä lat ɔ kɛ wi̱c mi /ka̱n kum, jakɛ ni wi̱cdɛ kä po̱c, päärɛ kɛ ciek mi ca wi̱cdɛ mut. 6Kɛ ɣöö mi /ci ciek wi̱cdɛ bi kum, ŋua̱n ni ɣöö bɛ mi̱emkɛ tëm. Kä mi ɛ pöc kä ciek ɛn ɣöö ba mi̱emkɛ tëm kiɛ ba wi̱cdɛ mut, a jɛ kum wi̱cdɛ kɛ bi̱i̱. 7Kä gɔaa ni ɣöö /ci wut wi̱cdɛ bi kum, kɛ ɣöö ɛ cät kä ɛ gɔɔy puɔnyä Kuɔth. Kä duundɛ ɣöö ciek ɛ wuɔ̱t wutdä. 8Kɛ thuɔ̱k /ka̱n wut cak kä ciek, ɛ ciek ɛn ni̱n cakɛ kä wut. 9Kä /ka̱n wut cak kɛ kui̱ ciëk, kä ɛ ciek kɛ kui̱ wutdä. 10Kɛ kui̱c ɛmɔ gɔaaɛ ɛn ɣöö dee ciek wi̱cdɛ kum mi la nyuuth bumä kɛ kui̱ jaakni nhial. 11Kä rɛy teekädan, rɛy Kua̱r ni Yecu /ci ciek te kärɔa a thil wut kä /ci wut te kärɔa a thil ciek. 12Kɛ ɣöö ce̱tkɛ min ca ciek cak kä wut, ɛnɔ wut diëthkɛ jɛ ɛ ciek. Kä duundɛ ɣöö ti diaal bäkɛ kä Kuoth. 13Carɛ jɛ ɛ yɛn, gɔaaɛ kɛ ciek ɛn ɣöö bɛ Kuoth pal a /kenɛ wi̱cdɛ kum rɛy nath? 14Kä /ci ciaŋ ɛ nyuth yɛ ɛn ɣöö ciaŋ wutdä kɛ mi̱em ti ba̱a̱r ba̱a̱r nöŋkɛ jɛ pöc, 15kä duundɛ ɣöö ciaaŋ ciëk kɛ mi̱em ti ba̱a̱r ba̱a̱r /ciɛ liak kä jɛ? Kɛ ɣöö ka̱mkɛ jɛ mi̱emkɛ kɛ kui̱ kä ɣöö ba jɛ kum. 16Mi tëëkɛ ram mi ŋak mɛmɛ, min dëë lar ɛ ɣöö thilɛ kɔn ciaaŋ mi ce̱tkɛ nɔ, kä thilɛ ji̱ dolä Kuɔth ciaaŋ mi ce̱tkɛ nɔ. <br />
  Mi̱eth Kua̱r ni Yecu <br />
  (Mɛ̈t 26:26-29, Mak 14:22-25, Luk 22:14-20) <br />
  17Kä täämɛ kɛ nyuuthni ti bëë ti, ɣän /cä yɛ liak, kɛ ɣöö mi cia ben guäth kɛl, /ciɛ kɛ kui̱ kä mi gɔaa, duundɛ ɣöö kui̱ kä mi jiääk. 18Kɛ ɣöö, mi cia ben kɛɛl ala ji̱ dolä Kuɔth, ɣän liɛŋä jɛ ɛn ɣöö tëëkɛ dääk kamnikun, kä cua jɛ ŋäth kɛ tha̱a̱ŋdɛ. 19Kɛ thuɔ̱k bɛ dhil tekɛ dääk rɛydun, kɛ kui̱ kä ɣöö ba jɛ ŋa̱c kɛ ŋaani la nɛɛ Kuɔth ɔ. 20Mɔ cia mat guäth kɛl ɔ, /ciɛ mi̱eth Kua̱r ni Yecu ɛnɔ camɛ mɔ. 21Kɛ ɣöö mɔ ci gua̱a̱th mi̱eth cop ɔ la ramɔ mi̱ethdɛ cua cam, kä näk buɔth tha̱a̱ŋ nath, kä yɔ̱ŋ tha̱a̱ŋ nath tin kɔ̱ŋ kɛ kɔaaŋ. 22Ɛŋu! Thilɛ yɛ ciëëŋ ti mi̱ethɛ kä ma̱thɛ thi̱n? Kiɛ ɛ ɣöö bia luaak Kuɔth lat jɔ̱ɔ̱r, kä bia nɛy tin thil ŋu jakä po̱c? Ɛŋu mi bä la̱r yɛ? Ɣän dëë yɛ liak kɛ ɛnɛ? Ëëy, /cä yɛ bi liak! <br />
  23Kɛ ɣöö ŋi̱i̱c ëë cä jek kä Kuäär ɛ jɛn ɛ ni̱n cä ka̱m yɛ, kɛ ɣöö, jɛn Kuäär ni Yecu kɛ wäär ëë kɔakɛ ni jɛ, cuɛ juray ka̱n, 24kä mëë cɛ tɛ̈th lɔaac lar, cuɛ jɛ puɔ̱ny kä cuɛ wee i̱, “Mɛmɛ ɛ puɔ̱nydä, min cä thöp yɛ. La̱tdɛ mɛmɛ ala ti̱emdun kɛ ɣä.” 25Kä kɛ jɛn duɔ̱ɔ̱p ɛmɔ bä kɛ kɔr mi̱eth, cuɛ liɛɛr ka̱n, kä cuɛ wee i̱, “Liɛɛr ɛmɛ ɛ mat ruac in pay tuɔɔk kɛ riɛmdä. Kä ɛn guäthɔ bi yɛn jɛ a maath thi̱n ɔ, la̱tdɛ jɛ ala ti̱emdun kɛ ɣä.” 26Kɛ ɣöö gua̱thni diaal tɔ̱ bi yɛn juray ɛmɛ cam kä ma̱thɛ kɛ liɛɛr ɛmɛ, bi yɛn lia̱a̱ Kua̱r ni Yecu lat amäni mi cɛ ben. <br />
  27Ram mi wä juray wä cam kiɛ mäth kɛ liɛɛr Kua̱r ni Yecu kɛ duɔ̱ɔ̱p mi /ci gɔaa bɛ duer kɛ yäri pua̱ny kɛnɛ riɛm Kua̱r ni Yecu. 28A raan caar rɔɔdɛ kɛ nhiam, bɛ kulɛ juray cam kä bɛ maath kɛ liɛɛr. 29Kɛ ɣöö ram mi mi̱th kä mäth a /kenɛ puɔ̱ny Yecu kɔŋ ŋa̱c, camkɛ kä ma̱thkɛ ni rɔ̱ luk Kuɔth. 30Ɛ jɛn ɛn ni̱n kɔ̱c kɛ yɛ, kä te nɛy ti ŋuan kɛ jua̱th, kä ci tha̱a̱ŋkun li̱w. 31Kä mi luɔ̱knɛ rɔ̱, /ca kɔn bi luk. 32Kä mi luɔ̱kɛ kɔn ɛ Kuäär ni Yecu, ca kɔn tɔ̱ŋ kɛ kui̱ kä ɣöö /ca kɔn bi kuɛth kɛɛl kɛ ɣɔw. <br />
33Kä ɛnɔ, dämaari, mi cia rɔ̱ dol guäth kɛl kɛ ɣöö bia mi̱eth Kua̱r ni Yecu cam, liɛpɛ rɔ̱. 34Mi na̱kɛ raan ɛ buɔth a jɛ mi̱th cieŋ, kɛ ɣöö /ca yɛ bi luk mi wiaa wä mat kɛɛl. Kɛ kui̱ ŋɔaani tin kɔ̱kiɛn bäkɛ ben la̱t yɛ mi wa̱a̱ wä ben. </p>
<h3><a href="1co chapter.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<p><br />
</p>
</body>
</html>
