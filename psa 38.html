<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
38 <br />
Pal raam mi cuc <br />
(Dit Dee-bid kɛ ti̱em tho̱pä mucni) <br />
1/Cu ɣä bi luek kɛ ŋɛ̈ɛ̈nydu, <br />
lö kuoth Nhial, <br />
kä /cu ɣä duäc kä gaki. <br />
2Kɛ ɣöö ci bääriku cuit <br />
kɛ duäc pua̱a̱nydä, <br />
kä ci tetdu ɣä kuɛr ni piny. <br />
3Ci puɔ̱nydä thia̱ŋ kɛ liaw <br />
kɛ kui̱ ŋɛnyädu, <br />
kä moothɛ cɔ̱wkä diaal, <br />
kɛ kui̱ dueerikä. <br />
4Ci dueerkä ɣä kum ɛ dur, <br />
a cikɛ cua̱ ɣa̱c mi thiɛkɛ <br />
ɛ li̱ŋ kä ɣä. <br />
5Kɛ kui̱ dɔ̱ɔ̱rädä, <br />
ɛ jɛn bothɛ ni buɔ̱ɔ̱tkä mɔ <br />
kä däkɛ kɛ. <br />
6Cä cua̱ ram mi te piny mi ci <br />
go̱k kɛ bɛ̈c pua̱a̱ny. <br />
Kä ɣän ja̱lä kɛ pa̱r kɛ cäŋ kɛɛliw. <br />
7Ci puɔ̱nydä waaŋ kɛ juey, <br />
cä cu thia̱k kɛ lia̱a̱. <br />
8Ɣän cä thuuk a cä duɔ̱p, <br />
ku daar ni ɣän kɛ wiee <br />
kɛ bɛ̈c lɔacdä. <br />
9Ji̱n ŋäci tin diaal tin <br />
göörä lö Kuäär ni Kuoth Nhial, <br />
kä liŋi nho̱o̱knidä kɛ rɔ. <br />
10Ci lɔcdä baath, <br />
kä ci buɔ̱mdä thuɔ̱k, <br />
kä ci nëndä kuɛ̈ɛ̈ bä. <br />
11Kä ci mäthnikä kɛnɛ ji̱ <br />
thiekädä ɣä gɛy kɛ kui̱ buɔ̱ɔ̱tnikä, <br />
kä ci ji̱ maarädä rɔ̱ nɔ̱a̱n kɛ ɣä. <br />
12Kä nɛy tin görkɛ näkdä <br />
cikɛ ɣä dɛp, <br />
kä nɛy tin görkɛ muɔ̱cdä buɔ̱t <br />
ruackɛ ni däkä, <br />
kä caar kɛn ni mi jiäk <br />
kɛ kui̱dä kɛ cäŋ kɛɛliw. <br />
13Duundɛ ɣöö ɣän cä ce̱tnikɛ <br />
ram mi miŋ, /cä lɛ thëŋ, <br />
ca̱tdä nikɛ ram mi miŋ <br />
mi /ci dëë met ruac. <br />
14Cä ce̱tnikɛ ram in /ci la thëŋ, <br />
mi ci mi jiääk dëë <br />
ben raar thokdɛ. <br />
15Duundɛ ɣöö ɣän bä lip ni ji̱ <br />
lö Kuoth Nhial, <br />
ɛ ji̱n Kuoth Nhial ni Kuothdä <br />
ɛnɔ bi jɛ loc ɔ. <br />
16Kä cua̱ pal wa̱a̱ i̱, <br />
“/Cukɛ jak kä ba ɣä dɔl, <br />
kɛn nɛy ti la liakɛ rɔ̱ ti <br />
mi ca ɣä joc.” <br />
17Kɛ ɣöö ɣän cä thia̱k kɛ tëth, <br />
kä bɛ̈c pua̱a̱nydä tëë thi̱n ni ciaŋ. <br />
18Ɣän cä dueerkä lat, <br />
ɣän cä tɔa̱a̱ŋ kɛ dueerkä. <br />
19Kä nɛy tin gak kɛ ɣä baaŋ <br />
bumni kɛn, <br />
kä ŋuan ni nɛy tin lökɛ ɣä <br />
kɛ mi thil thar. <br />
20Kä nɛy tin cuɔlkɛ mi gɔaadä <br />
kɛ mi jiääk, <br />
kɛ kɛn ji̱ tɛ̈rä pa̱ny <br />
kɛ ɣöö guɔ̱ɔ̱rä ni min gɔaa. <br />
21/Cu ɣä lɛ päl lö Kuoth Nhial, <br />
/cu lɛ nɔ̱a̱n kɛ ɣä lö Kuothdä, <br />
22bër luäk ɣä kɛ pɛ̈th, <br />
lö Kuäär ni Kuoth Nhial, <br />
kä käändä. <br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
</body>
</html>
