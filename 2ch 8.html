<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<p>8 <br />
  Lät Thɔ-lo-mon tin kɔ̱ŋ <br />
  (1 Kua̱r 9:10-28) <br />
  1Kɛ thuɔ̱k runi ti jiɛn da̱ŋ rɛw, tëë tääth Thɔ-lo-mon luak Kuɔth kɛnɛ duelɛ thi̱n, 2cu Thɔ-lo-mon wi̱i̱ tëë ca ka̱m jɛ ɛ Ɣu-ram nyɔk kɛ ta̱th, kä cuɛ ji̱ I-thɛ-rɛl jak kä cieŋ thi̱n. <br />
  3Kä cuɛ wec Ä-math-dho-baa käp. 4Kä cuɛ wec Tad-mor täth rɛy dɔaar, kä cuɛ wi̱i̱ tɔ̱ɔ̱wä täth kä Ɣä-math. 5Kä cuɛ piny wec Beth-o-ron täth, ala wi̱i̱ ti buɔ̱m buɔ̱ɔ̱m ti te thiekni kɛ do̱o̱pni, 6kɛ Bää-lath kɛnɛ wi̱i̱ tɔ̱ɔ̱wä, kɛ wi̱i̱ thurbiɛɛlikɛ kɛ wi̱i̱ ji̱ jiöŋköörikɛ nikɛ tin diaal tëë go̱o̱rɛ ta̱thdiɛn kä Jɛ-ru-tha-lɛm, kɛnɛ Lɛ-ba-nɔn kɛ gua̱th diaal tëë ruaacɛ. 7Kä cu nɛy diaal tëë ci duɔth kä ji̱ ɣɛ̈th kɛnɛ ji̱ Ɛ-mor kɛ ji̱ Pɛ-rii-dhi kɛnɛ ji̱ Iwi kɛ ji̱ Yɛ-buth, tëë /ci tɔ̱a̱ ji̱ I-thɛ-rɛl, 8tëë ci karkiɛn duɔth muun tëë /ken ji̱ I-thɛ-rɛl kɛ näk, cu Thɔ-lo-mon kɛ jak kä kuaany kɛ buɔ̱m, amäni walɛ. 9Duundɛ ɣöö /kenɛ ji̱ I-thɛ-rɛl jak kä kuaanykɛ. Cuɛ jak nikɛ kä rɛmdɛ, kɛnɛ ji̱ kɔaarɛ, kä bööth rɛ̈m kɛ thurbiɛɛlikɛ kɛnɛ jiöŋköörikɛ. 10Kä cu bööth ji̱ kɔaar kua̱r ni Thɔ-lo-mon a nɛy ti kur rɛw wi̱cdɛ jiɛn dhieec tin ruackɛ naath. <br />
  11Kä cu Thɔ-lo-mon ciekdɛ nya kua̱r I-jëp ɣo̱th wi̱c Dee-bid, kä cuɛ jɛ naŋ duëël in cɛ lät kä jɛ, kɛ ɣöö cɛ wee, “/Ci ciekdä bi cieŋ duëël kua̱r I-thɛ-rɛl ni Dee-bid, kɛ ɣöö gua̱a̱th mi ci thanduk matdä ruac Kuɔth Nhial te thi̱n rɛl gɔɔydɛ rɔ.” <br />
  12Kä cu Thɔ-lo-mon muc tin waŋkɛ thöp Kuoth Nhial wi̱i̱ yi̱kä min cɛ täth thok luaak Kuɔth, 13ce̱tnikɛ pëk mucni mëë ca lar ɛ Muthɛ kɛ cäŋ lɔ̱ŋä kɛnɛ tëth path kɛ nin ti̱mä da̱ŋ diɔ̱k tin la la̱tkɛ, mi̱eth in thil thuɔp kɛ cäŋ ti̱mä juɔkni kɛ cäŋ ti̱mä luaak Kuɔth. 14Kä cuɛ guɔ̱ɔ̱r ni ŋuɔ̱t gua̱n ni Dee-bid, cuɛ bööth palä rialikä kɛ kui̱ lätnikiɛn, kɛ ji̱ Lii-bay kɛ ɣöö bikɛ ki̱et kä ba bööth palä luäk ce̱tkɛ lät tin görkɛ ni ciaŋ. Kä cuɛ ga̱a̱ŋ thuɔk luaak rialikä ce̱tnikɛ pëk thukni luaak, ce̱tnikɛ mëë ci Dee-bid raan Kuɔth ɛ lar. 15Kä cuɛ thil ram mi wä gekä kä bööth palä kɛnɛ ji̱ Lii-bay kä tin diaal tin ci kuäär kɛ lar amäni gua̱th tɔ̱ɔ̱wni yio̱o̱ni. <br />
  16Inɔ cu lät Thɔ-lo-mon diaal thuɔ̱k agɔaa, nikɛ cäŋ ëë tuɔkɛ yiɛth luaak Kuɔth Nhial piny cu mäni cäŋ ëë thuk kɛ jɛ. Inɔ cu luaak Kuɔth Nhial thuɔ̱k. <br />
17Kä cu Thɔ-lo-mon wä wi̱c Ɛ-dhon-ga-bɛr kɛnɛ wec E-loth kɛ baŋ yiëër muun Ɛ-dɔm. 18Kä cu Ɣu-ram ɛ jäk kä babuur naŋkɛ jɛ ɛ ji̱ kɔaarɛ nɛy ti ŋa̱ckɛ rɛy yiëër. Kä cukɛ wä kä O-për kɛɛl kɛ ji̱ kɔaar Thɔ-lo-mon, kä cukɛ da̱a̱p mi tëë ki̱luni ti lɛ̱̈nykɛ ki̱luni ti bathdɔɔri da̱ŋ wäl dhieec. Kä cukɛ jɛ nöŋ Kuäär ni Thɔ-lo-mon. </p>
<h3><a href="2ch chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<p><br />
</p>
</body>
</html>
