<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
13 <br />
Pëk rööl in ŋot ka̱pdɛ <br />
1Täämɛ guäth ëë ci Jɔ-cua kua wut mi di̱i̱t, cu Kuoth Nhial ɛ jiök i̱, “Ji̱n ɛn täämɛ ci la wut mi di̱i̱t, kä ci dɔŋ ɛyum, kä pëk rööl mi di̱i̱t ŋotdɛ piny /ka̱n jɛ ni thuk kɛ ka̱p. 2Kä nɛmɛ ɛ jɛn pëk rööl in ŋot piny kɛ mi ba ka̱n, jɛn ro̱l ji̱ Pi-li-thɛt kɛɛliw, kɛ ro̱l ji̱ Gɛ-cur kɛɛliw, 3amäni ro̱l ji̱ Awi kɛɛliw kui̱c cueec. Ɛn pëk in te kam waaŋ in cɔal i̱ Ci-ɣor kui̱c känyä ca̱ŋ rööl I-jëp kɛnɛ rɛk mi cɔal i̱ Ɛk-ron kui̱c caam, mɛmɛ ɛ ro̱l in ciölkɛ ji̱ Kɛ-naan. Kua̱r Pi-li-thɛt da̱ŋ dhieec tëë ruec thi̱n kɛ kua̱r rɛ̈kni ti cɔaalkɛ i̱ Gadha, kɛ Ac-dod, kɛ Ac-kɛ-lon, kɛ Gɛ̈th, amäni Ɛk-ron. 4Luɔtdɛ ɣöö pëk rööl Kɛ-naan kɛɛliw kɛ Maara min mɔ rɛk ji̱ Dhi-don wëë yiath ni Ä-pek rɛy rööl ji̱ Ɛ-mor, ŋotdɛ piny, 5a känɛ ni rööl Gi-bɛl kɛnɛ ro̱l Lɛ-ba-nɔn kɛɛliw kui̱c käny cäŋ, känɛ ni rɛɛk Baal-gad piny pa̱a̱m Ɛr-mon wä amäni cothdu rɛɛk Mith-rɛ-poth-ma-yim. Kɛ kɛn ji̱ Dhi-don diaal. <br />
6“Kä kɛn tin cieŋ wi̱i̱ pääm kä Lɛ-ba-nɔn a wä kä Mith-rɛ-poth-ma-yim, amäni kɛn ji̱ Dhi-don diaal. Ɛ ni ɣän puɔ̱nydä bikɛ joc ɔ nhiam gan I-thɛ-rɛl. Kä täämɛ nikɛ ruacdä, bi mun rööl ɛmɛ däk kä gaat I-thɛ-rɛl kɛ gaak ɛ ba duundiɛn. 7Kä täämɛ ɛn mun puɔ̱nydɛ däkni jɛ kamä dööri gan I-thɛ-rɛl da̱ŋ bäŋuan kɛnɛ tha̱a̱ŋ döör Ma-na-thɛ.” <br />
Ro̱l ëë ca da̱k kui̱c känyä ca̱ŋ Jɔr-dɛn <br />
8Täämɛ yuɔ̱p in dɔ̱ŋ kä do̱r Ma-na-thɛ, kɛn cikɛ kui̱cdiɛn dan kɛɛl kɛ döör Rɛ-u-ben kɛnɛ Gad, jɛn mun ëë ci Muthɛ in la kuany Kuɔth Nhial ɛ ka̱m kɛ kui̱c kiɛɛr Jɔr-dɛn kä käny cäŋ. <br />
9Jɛn känɛ ni rɛɛk Ä-ro-er in te wi̱i̱ tuɔ̱ɔ̱ŋ täpä yiëër in cɔal <br />
i̱ Ar-non, kɛnɛ rɛk in te däär paan dhɔaar ɛmɔ, amäni jɛn pan <br />
Me-dɛ-ba in carcaar, wëë yiath ni rɛɛk in cɔal i̱ Di-bon, <br />
10amäni rɛ̈k diaal tin ruackɛ ɛ kuäär ji̱ Ɛ-mor ni Thi-yon mëë <br />
ruec kä Ɛc-bon, amäni rɛy rööl ji̱ A-mon. <br />
11Amäni ro̱l Gil-yad, <br />
kɛnɛ röl ji̱ Gɛ-cur diaal kɛnɛ ji̱ Maaka, <br />
dhɔr pa̱a̱m Ɛr-mon kɛɛliw, <br />
kɛ ro̱l Ba-can ni kɛɛliw wëë pi̱em ni rɛɛk Thal-ka. <br />
12Bɛ reet kɛ dhɔr kua̱r ni Ög in mɔ Ba-can. Kuäär ɛmɔ ɛ jɛn <br />
rue̱y kɛl ëë mɔ duɔth kä ji̱ Rɛpa, kä cuɛ ruëc rɛ̈kni Ac-ta-roth <br />
kɛnɛ Ɛ-dhɛ-ri. Kɛn nɛy ti̱ti̱ diaal cu Muthɛ kɛ tiam kä cuɛ <br />
kɛ juɔc raar. <br />
13Kä ɛ ni ji̱ Gɛ-cur kɛnɛ ji̱ Maaka kärɔ̱ kɛn tëë cu gaat <br />
I-thɛ-rɛl kɛ päl, kä cu raan Gɛ-cur kɛnɛ raan Maaka cu ciɛŋ <br />
rɛy gan I-thɛ-rɛl amäni cäŋ ɛ wa̱lɛ mi. <br />
14Kä täämɛ rɛy döör gan I-thɛ-rɛl, cu do̱r Lii-bay thil kui̱c mi ca thöp jɛ ɛ Muthɛ kɛ ɣöö muc tin la wa̱ŋkɛ Kuoth Nhial ni Kuoth ji̱ I-thɛ-rɛl ɛ jɛn kui̱cdiɛn nikɛ mëë cɛ la̱t Muthɛ. <br />
Kui̱c ëë yiɛɛth rɔ kɛ Rɛ-u-ben <br />
15Täämɛ cu Muthɛ pëk ɛmɛ ka̱m do̱r ji̱ Rɛ-u-ben nikɛ pëk ciëëŋnikiɛn. <br />
16Ɛ jɛn dhɔr ëë känɛ ni rɛɛk Ä-ro-er in te wi̱i̱ tuɔ̱ɔ̱ŋ täpä <br />
yiëër in cɔal i̱ Ar-non amäni rɛk in te däär paan kueer ɛmɔ, <br />
kɛ mun paan Me-dɛ-ba in carcaar, <br />
17kɛ Ɛc-bon kɛnɛ rɛ̈kɛ <br />
diaal tin te rɛy dhɔaarɛ min thör, kɛ Di-bon, kɛnɛ Ba-moth-baal, <br />
kɛ Beth-ba-lɛ-mon, <br />
18kɛ Yaadh kɛnɛ Kɛ-dhe-moth, kɛ Me-paath, <br />
19kɛ Kir-ya-tha-yim, kɛnɛ Thi-bɛ-ma, kɛ Dhɛ-rɛth-ca̱r <br />
in te wi̱i̱ pa̱a̱m rɛy paan, <br />
20amäni Beth-pɛ-yor, kɛ täp <br />
Pi̱dh-ga, kɛnɛ Beth-yɛ-ci-moth. <br />
21Tɔ̱tɔ̱ kɛ kɛn rɛ̈k paan diaal, <br />
amäni wec kua̱r ji̱ Ɛ-mor ni Thi-yon kɛɛliw mëë ruec kä Ɛc-bon. <br />
Jɛn cu Muthɛ ɛ tiam kɛɛl amäni gaatkɛ tëë ciaŋkɛ ro̱l, kä tɔ̱ <br />
kua̱r ji̱ Mid-yan, kɛ Ɛwi kɛnɛ Rɛ-kɛm kɛ Dhur kɛnɛ Ɣur kɛ <br />
Rɛbä. <br />
22Kä rɛy nɛɛni tëë ci gaat I-thɛ-rɛl kɛ näk ko̱o̱r ɛ ram <br />
mi cɔal i̱ Bil-am gat Bɛ-or mi la maar ti bi ben. <br />
23Kä cu pëk këth gan Rɛ-u-ben cua kir Jɔr-dɛn kä kony cäŋ. Nɛmɛ ɛ jɛn kui̱c ëë ci rɔ yiɛth kɛ ji̱ Rɛ-u-ben, nikɛ pëk thukni duëlikiɛn kɛnɛ rɛ̈kiɛn amäni dho̱rkiɛn. <br />
Kui̱c ëë yiɛɛth rɔ kɛ Gad <br />
24Ɛn wa̱nɔ bä, cu Muthɛ döör gan Gad moc tha̱a̱ŋ muɔ̱ɔ̱n kɛ kui̱ thukni duëlikiɛn. <br />
25Kä cu ke̱y rööliɛn rɔ lɔth ni kä Ya-dhɛr, kɛnɛ rɛ̈k diaal <br />
tin te rɛy rööl Gil-yad, kɛ tha̱a̱ŋ muɔ̱ɔ̱n rööl ji̱ A-mon wëë <br />
pi̱em ni rɛɛk Ä-ro-er in te nhiam Rɛ̈-baa <br />
26bɛ lɛ ka̱n ni kä Ɛc-bon wëë pi̱em ni Ra-math-midh-pɛ, kɛnɛ <br />
Bɛ-to-nim, kä bɛ nyɔk kɛ käni ni kä Ma-na-yim wä amäni ke̱y <br />
Dɛ-bir, <br />
27kä rɛy paan bɛ mat ni rɛ̈k Beth-a-ram, kɛnɛ Beth-nim-ra, <br />
kɛ Cu-koth, kɛnɛ Dha-pon, kɛ duɔth rööl kua̱r Ɛc-bon ni <br />
Thi-yon, min lɔth ni taŋ yiëër Jɔr-dɛn wëë pi̱em ni Bar <br />
Gɛ̈-lɛ-li kɛnɛ nhiam kiɛɛr Jɔr-dɛn lotdä käny cäŋ. <br />
28Nɛmɛ ɛ jɛn kui̱c in ci rɔ yiɛth kɛ ji̱ Gad nikɛ pëk <br />
thukni duëlikiɛn, nikɛ rɛ̈kɛ kɛ dho̱rkiɛn. <br />
Kui̱c ëë yiɛɛth rɔ kɛ tha̱a̱ŋ döör Ma-na-thɛ <br />
29Ɛn Muthɛ bä cɛ tha̱a̱ŋ döör gan Ma-na-thɛ ka̱m kui̱cdiɛn nikɛ pëk thukni duëlikiɛn. <br />
30Kä mun rööliɛn cuɛ jɛ ka̱n ni kä Ma-na-yim, rɛy rööl kua̱r <br />
Ba-can ni Ög kɛɛliw, kɛɛl kɛ dho̱r ti jiɛn bäkɛl tin te rɛydɛ <br />
tëë ca ka̱n ɛ wut mi cɔal i̱ Ya-ir, <br />
31amäni tha̱a̱ŋ rööl Gil-yad, kɛɛl kɛ Ac-ta-roth kɛnɛ <br />
Ɛ-dhɛ-ri tin la rɛ̈k kuäärä kua̱r ni Ög. Ca tɔ̱tɔ̱ ka̱m ji̱ Ma-kir <br />
in la gat Ma-na-thɛ kɛ kui̱ tha̱a̱ŋ gan Ma-kir nikɛ pëk thukni <br />
duëlikiɛn. <br />
32Ti̱ti̱ kɛ kɛn tëë ci Muthɛ kɛ da̱k mëë ŋotdɛ tëë rɛy paan rööl Mo-ab kä käny cäŋ Jɛ-ri-ko kui̱c kiɛɛr Jɔr-dɛn. 33Ɛ ni do̱r gan Lii-bay kärɔ̱ tin thil pëk mi ca ka̱m kɛ, kɛ ɣöö Kuoth Nhial in la Kuoth ji̱ I-thɛ-rɛl ɛ jɛn kui̱cdiɛn nikɛ mëë cɛ la̱r kɛ. <br />
<h3><a href="jos chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
