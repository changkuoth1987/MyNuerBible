<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
12 <br />
Go̱o̱ny Yir-mɛ-yaa kä Kuoth <br />
1Ni ciaŋ la te ni ji̱n kɛ cuŋ, <br />
lö Kuoth Nhial, <br />
mi cä ben göny kä ji̱, <br />
kä ŋotdɛ bä ji̱ thiec <br />
kɛ kui̱ cuŋniku. <br />
Ɛŋu la nɛy ti jiäk a riäŋ ɔ? <br />
Kä ɛŋu la nɛy ti thil ŋa̱th a <br />
tëk agɔaa ɔ? <br />
2Cikɛ pith, a cikɛ tekɛ ciök, <br />
cikɛ piith kɛ cikɛ <br />
te nikɛ dɛy, <br />
kä ji̱n thia̱ki thokdiɛn ni ciaŋ, <br />
duundɛ ɣöö na̱ni lɔɔcdiɛn. <br />
3Kä ji̱n ŋäci ɣä, lö Kuoth Nhial, <br />
la nɛɛni min la̱tdä, <br />
kä ŋäci jɛ nhɔakä ji̱. <br />
Ɣän göörä ɣöö bi ji̱ dueeri ka̱m <br />
raar ce̱tkɛ dët ti wa näk, <br />
kä tit kɛ amäni cäŋ ŋutdä. <br />
4A bi ku mäni nɛy bi mun pa̱r ɔ, <br />
kä bi jol ka̱a̱kni <br />
diaal rɔɔlɔ? <br />
Kä kɛ kui̱ jiäkni nɛɛni <br />
tin cieŋ thi̱n, <br />
ci ley kɛnɛ diit li̱w, <br />
kɛ ɣöö ruac naath i̱, <br />
“/Cɛ min bi tuɔɔk kä kɔn <br />
bi nɛn.” <br />
Luɔ̱c Kuɔth kɛ Yir-mɛ-yaa <br />
5“Kä mi dhalkɛ ji̱ ɛ kööŋdu <br />
kɛ naath lö Yir-mɛ-yaa, <br />
deri kulɛ kööŋ i̱di <br />
kɛ jiöŋkööri? <br />
Kä mi tëthi rɛy muɔ̱ɔ̱n mi car car, <br />
deri kulɛ tëë di rɛy ruɔ̱ɔ̱p <br />
täpni jɔak kiɛɛr Jɔr-dɛn? <br />
6Cäŋɛ ni gaatmuɔɔr kɛnɛ <br />
ji̱ ciëŋdun, <br />
kɛn ca̱pkɛ ji̱ kä mi jiääk. <br />
Kɛn görkɛ däkdu ɛlɔ̱ŋ, <br />
cu kɛ ŋäth, <br />
a cäŋ lat kɛn ruac mi gɔaa kɛ ji̱.” <br />
7“Ɣän cä dhɔrä pa̱l ruëëc, <br />
cä nɛɛkä ba̱ny piny, <br />
ɣän cä nɛy tin nhɔakä la̱th tetni <br />
ji̱ tɛ̈riɛn. <br />
8Ci nɛɛkä rɔ̱ luɔ̱c ɣa ce̱tnikɛ <br />
lony rɛy ruɔ̱ɔ̱p, <br />
kä ŋɛ̈ɛ̈ny kɛn kɛ ɣä, <br />
kɛ kui̱ ɛmɔ cä kɛ cu nyir. <br />
9Ci nɛɛkä ku ce̱tnikɛ kɛc <br />
ti kakɛ kɛ ɣä, <br />
ti ca göl piny kä makɛ <br />
ɛ diit kɔ̱kiɛn? <br />
Wër mat ley dɔaar diaal, <br />
kä no̱o̱ŋ nikɛ ba rɔ̱ <br />
ben mat mi̱th. <br />
10Ci ruëëc juri ti ŋuan kak walkä <br />
kɛ kui̱ kɔaŋ däk, <br />
cikɛ bɛl kakädä dɔny <br />
kä piny, <br />
cikɛ kak in tɛth lɔcdä jak <br />
kä dɔr mi luɔ̱t. <br />
11Cikɛ kakdä jak kä därdɔaar, <br />
ca luɔ̱t mi wiee ni <br />
jɛn nhiamdä. <br />
Ɛn mun kɛɛliw ca jak kä luɔ̱t, <br />
kɛ ɣöö thilɛ ram mi tiit jɛ. <br />
12Rɛy bi̱eli dɔaar diaal ci rɛm <br />
ti dakɛ naath ben thi̱n. <br />
Kä ɣän Kuoth Nhial bä mun däk, <br />
bɛ ka̱n ni kui̱c ɛmɛ amäni <br />
kui̱c in dɔ̱ŋ, <br />
kä thilɛ ram mi bi kään. <br />
13Kä bi nɛɛkä bɛl pith kä ba ŋɛr <br />
ni wa̱th, <br />
kä bi kɛ cuuc kɛ la̱t mi di̱i̱t, <br />
kä thilɛ mi bi kɛn ɛ jek. <br />
Bikɛ pöc kɛ min bi kɛn ɛ ŋɛr <br />
kɛ kui̱ gaakdä <br />
ɣän Kuɔth Nhial.” <br />
14Kä nɛmɛ ɛ min ci Kuoth Nhial ɛ lar wëë i̱, “Kɛ kui̱ ji̱ thieekä nɛɛnikä ni ji̱ I-thɛ-rɛl diaal tin jiäk tëë ca mun ëë cä ka̱m nɛɛkä däk, nɛnɛ, ɣän bä kɛ yuɔ̱t raar muundiɛn, kä bä dhɔr Juda kän rɛydiɛn. 15Kä kɛ kɔr kä min cä kɛ kän, bä tekɛ kɔɔc lɔaac kɛ kɛ, kä bä ram ɔ ku luɔc guäthdɛ ni muundɛ. 16Kä mi wä kɛn duɔ̱ɔ̱p nɛɛnikä wä ŋa̱c, a bikɛ rɔ̱ yac kɛ ciötdä wä kɛ i̱, ‘Ce̱tnikɛ ciöt Kuɔth Nhial in tëk,’ a cäŋɛ ni mëë cikɛ nɛɛkä kɔŋ ŋi̱eec kɛ ɣöö bikɛ rɔ̱ yac kɛ kuoth Baal, bäkɛ mat rɛy nɛɛnikä. 17Duundɛ ɣöö mi wëë wä tekɛ do̱r mi /ci bi liɛŋ, ɣän bä jɛ yuɔ̱t ni raar kɛɛliwdɛ, kä bä jɛ däk, ruac ni ɣän Kuoth Nhial.” <br />
<h3><a href="jer chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
