<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<p>17 <br />
  Ruëc Yɛ-ɣo-ca-pat <br />
  1Kä cu gatdɛ ni Yɛ-ɣo-ca-pat ruëc kɛ gua̱a̱thdɛ, kä cuɛ rɔ jak kä bum kɛ thuk duëli kuec caam. 2Kä cuɛ wi̱i̱ Juda diaal tin buɔ̱m buɔ̱ɔ̱m moc kɛ rɛm, cuɛ kɛ moc amäni wi̱i̱ tëë ci gua̱n ni Atha kɛ käp rɛy cieŋ Juda kɛnɛ wi̱i̱ Ɛ-pa-rim. 3Kä cu kuoth Nhial te kɛɛl kɛ jɛ, kɛ ɣöö cɛ guɔ̱r ni duɔ̱p gua̱n ëë nhiam. Kä /kenɛ kuoth Baal pal, 4Cuɛ pal ni Kuoth gua̱ni, kä cuɛ guɔ̱ɔ̱r ni dupkɛ kɛnɛ ŋuɔ̱tkɛ a /ci mɔ a duɔ̱ɔ̱p thuk duëli kuec caam. 5Kɛ kui̱c ɛmɔ cu Kuoth Nhial kuäär la̱th tetädɛ, kä cua luɔ̱ny tho̱lbo̱k ɛ ji̱ Juda diaal. Kä cuɛ tekɛ ria̱ŋ mi di̱i̱t kɛnɛ luth. 6Kä cuɛ lɔcdɛ ka̱m Kuoth Nhial, kä cuɛ gua̱th palä kuthni guäyni kɛ kuoth Ä-ce-rim da̱k piny kä Juda. <br />
  Gɔɔy Yɛ-ɣo-ca-pat <br />
  7Kɛ diɔ̱ɔ̱k runi ruëc Yɛ-ɣo-ca-pat, cuɛ kua̱r kɔaarɛ ni Bɛn-ɣɛ̈-yil kɛnɛ O-bad-yaa kɛ Dhɛ-kar-yaa kɛnɛ Nɛ-tan-el kɛ Mi-ka-yaa Ja̱k, kɛ ɣöö bikɛ wä ŋi̱eec wi̱i̱ni Juda. 8Kä cukɛ wä kɛɛl kɛ ji̱ Lii-bay ni, Cɛ-mɛ̈-yaa kɛnɛ Nɛ-thɛ̈n-yaa kɛ Dhɛ-bɛ̈d-yaa kɛnɛ Ä-tha-el kɛ Cɛ-mi-ra-moth kɛnɛ Yɛ-ɣo-na-than kɛ Ä-do-ni-yaa kɛnɛ To-bi-yaa kɛ Tob-ä-do-ni-yaa kɛ bööth palä ni, Ɛli-cama kɛnɛ Yɛ-ɣo-ram. 9Cukɛ bok ŋuɔ̱tni Kuɔth Nhial naŋ, kä cukɛ jɛ wä ŋi̱eec ni nɛy diaal rɛy ciëëŋni Juda diaal. <br />
  10Kä cu kua̱r diaal tin cieŋ wi̱i̱ni tin thieek kɛ Juda dual kɛ Kuoth Nhial, /ka̱n Yɛ-ɣo-ca-pat lɛ mak. 11Kä cu tha̱a̱ŋ ji̱ Pi-li-thɛt Yɛ-ɣo-ca-pat nöŋ muc, kä cua nöŋ ciɛk in bo̱r ala tho̱lbo̱k. Kä cu ji̱ Ä-rab jɛ nöŋ rueeth deet ti bathdɔɔri bärɔw wi̱cdɛ kur bärɔw, kɛ näc deet ti bathdɔɔri bärɔw wi̱cdɛ kur bärɔw. 12Kä cuɛ buɔ̱m ɛlɔ̱ŋ, kä cuɛ wi̱i̱ ti buɔ̱m buɔ̱ɔ̱m kɛ wi̱i̱ tɔ̱ɔ̱wä täth kä Juda. 13Cuɛ tekɛ mi̱th ti ŋuan rɛy ciëëŋni Juda. Kä cuɛ nɛy ti buɔ̱m buɔ̱ɔ̱m ti ji̱ ko̱o̱r jak kä cieŋ kä Jɛ-ru-tha-lɛm. 14Kä nɛmɛ ɛ pekdiɛn ce̱tnikɛ thuk duëli gua̱ni. <br />
  Kä Juda, cu bo̱o̱th bathdɔɔr a <br />
  Ad-naa kɛ nɛy ti bathdɔɔri <br />
  ti kur diɔ̱k. <br />
  15Kä cua guɔ̱r ɛ Yɛ-ɣo-ɣa-nan <br />
  kɛ nɛy ti bathdɔɔri ti kur <br />
  rɛw wi̱cdɛ jiɛn bädäk. <br />
  16Kä cua guɔ̱ɔ̱r ɛ Ä-mɛ̈th-yaa gat <br />
  Dhik-ri, min ci rɔ lar <br />
  kɛ kui̱ la̱t Kuɔth Nhial <br />
  kɛ nɛy ti bathdɔɔri <br />
  ti kur rɛw. <br />
  17Kä Ben-ya-min cua. Wut ko̱o̱r ni <br />
  Ɛl-yada kɛnɛ nɛy ti bathdɔɔri <br />
  ti kur rɛw ti tekɛ köötni <br />
  kɛnɛ bääri. <br />
  18Kä cua guɔ̱ɔ̱r ɛ Yɛ-ɣo-dha-bad <br />
  kɛ nɛy ti bathdɔɔri ti kuɔ̱r <br />
  kɛl wi̱cdɛ jiɛn bädäk. <br />
19Kɛn ti̱ti̱ cukɛ a kɛn nɛy te la̱tkɛ kuäär ikä, a /ci nɛy tin cɛ la̱th wi̱i̱ni tin buɔ̱m buɔ̱ɔ̱m rɛy cieŋ Juda te thi̱n. </p>
<h3><a href="2ch chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<p><br />
</p>
</body>
</html>
