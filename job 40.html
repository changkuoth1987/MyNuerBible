<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
40 <br />
1Kä cu Kuoth Nhial ruac kɛ I-yob <br />
wëë i̱, <br />
2“DEE ram mi lat dueer <br />
nɛɛni kɔ̱kiɛn gua̱thni diaal <br />
tekɛ tɛɛr, <br />
kɛ Kuoth in leny buɔ̱mdɛ ti diaal? <br />
A kuɛ loc ɛn ram min lät <br />
tɛɛr kɛ Kuoth.” <br />
3Kä cu I-yob Kuoth loc i̱, <br />
4“Nɛnɛ, ɛ ɣän ram mi thil <br />
luɔt, kä ɛŋu mi luɔ̱cä ji̱? <br />
Ɣän bä thokdä kum nikɛ tetkä. <br />
5Ɣän cä kɔŋ ruac kä kɛɛl, <br />
kä thilɛ mi bä loc, <br />
cä ruac nikä rɛɛw, <br />
duundɛ ɣöö thilɛ mi bä <br />
nyɔk kɛ lär.” <br />
6Kä cu Kuoth ruac luɔ̱c I-yob kɛ rɛy jiɔam i̱, <br />
7“Täämɛ ji̱n rial ni rɔ ikä <br />
ce̱tkɛ wut mi bum, <br />
bä ji̱ thiec kä bi ɣä loc. <br />
8A bi ɣä ku moc kɛ duer? <br />
Ɛ bi ɣä ku bɛl kɛ ɣöö bi rɔ <br />
moc kɛ cuɔ̱ɔ̱ŋ? <br />
9Ɛ ku tekɛ buɔ̱m mi ce̱tkɛ <br />
buɔ̱m Kuɔth, <br />
kiɛ deri ma̱a̱r kɛ jɔw mi <br />
ce̱tkɛ jɔwdɛ? <br />
10“Kä ji̱n rony puɔ̱nydu kɛ <br />
buɔ̱m kɛnɛ thiak, <br />
kä läthni guëthdu kɛnɛ <br />
wuɔ̱tdu. <br />
11Kä nyoth ŋɛ̈ɛ̈nydu, <br />
kä guic ji̱ liakä <br />
kä kuethni kɛ. <br />
12Guic gua̱n liakä, kä bi ɛ woc, <br />
kä woc ji̱ jiäkni gua̱thni <br />
tin tekɛ thi̱n. <br />
13Kä tɔ̱w kɛn diaal kɛɛl <br />
ni rɛy tupä. <br />
Kä yiɛnikɛ ni ro̱o̱l jɔɔkni. <br />
14Kɛ ɣöö ɣän bä ji̱ cu ŋa̱c, <br />
ɛn ɣöö deri rɔɔdu kän <br />
kɛ buɔ̱mdu. <br />
15“Kä ji̱n guic rɔw, <br />
mëë cä cak ce̱tnikɛ ca̱k <br />
ëë cä cak ni ji̱, <br />
camɛ ni juaac ce̱tkɛ yaŋ. <br />
16Kä guicɛ te buɔ̱mdɛ lɛtädɛ, <br />
kä te buɔ̱mdɛ jicdɛ. <br />
17Kä la bum juälɛ ɛ tet <br />
ce̱tnikɛ jiath ŋuër, <br />
kä cɛ cuɔ̱lcuɛɛkni ɣa̱mdɛ <br />
mat kɛɛl. <br />
18Kä ce̱t cɔ̱wkɛ nikɛ kamthoori <br />
yieethä min yian, <br />
kä bum cuŋ pua̱a̱nydɛ ce̱tnikɛ <br />
gääkni ladiitdä. <br />
19“Ɛ jɛn lät Kuothɛ kɛ nhiam ɔ. <br />
Kä dee jɛ näk ni Cääkdɛ <br />
kärɔa. <br />
20Kä bi pääm jɛ lät kä mi̱eth <br />
gua̱a̱th in ŋar ley dɔaar <br />
diaal thi̱n. <br />
21Kä la tɔ̱ɔ̱cɛ thaar ti̱äpä <br />
mi tekɛ dhiac, <br />
kä la kum guɔ̱t ɛ piny. <br />
22Kä ti̱eepdɛ ɛ ti̱ep min ci jɛ <br />
kuɔ̱m piny, <br />
kä ci ruɔ̱r ɛ göl piny <br />
peknikɛ diaal. <br />
23Guic ɛ bɛ, a cäŋ ci yier mak <br />
cɛ la dualɛ, <br />
la bitdɛ a cäŋ ci pi̱w kiɛɛr <br />
Jɔr-dɛn cop ni thokdɛ. <br />
24Tëë kɛ ram mi dee jɛ käp <br />
kɛ wäŋkɛ, <br />
kiɛ ɛŋa mi dee wumdɛ käp <br />
kɛ yieeth? <br />
<h3><a href="job chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
