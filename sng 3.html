<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
3 <br />
La̱k kɛ kui̱ nho̱kä <br />
Ciek <br />
1Ni̱n kɛ wäär rɛy kölikä, <br />
cua̱ ram min nhɔakä kɛ lɔcdä <br />
läkikä. <br />
Cua̱ jɛ guic duundɛ ɣöö <br />
/ka̱n jɛ jek. <br />
2Ɣän bä rɔ jiɛc täämɛ, <br />
bä wä go̱r rɛy wec, <br />
kɛnɛ rɛy duɔ̱pni kɛ rɛy kuëri. <br />
Ɣän bä wä go̱r ɛn ram in <br />
nhɔk lɔcdä jɛ. <br />
Cua̱ jɛ go̱r duundɛ ɣöö <br />
/ka̱n jɛ jek. <br />
3Kä cu nɛy tin la yiënkɛ wec <br />
ɣä nɛn, <br />
min jääl kɛn rɛy wec, <br />
cuakɛ thiec i̱, <br />
“Cia ram in nhɔk lɔcdä jɛ nɛn?” <br />
4Kä niɛ min cä kɛ bäl, <br />
cua ram in nhɔk lɔcdä <br />
jɛ jek. <br />
Kä cua jɛ käp, <br />
kä /cä jɛ bi pa̱l wä, <br />
amäni mi cä jɛ naŋ dhɔr maar, <br />
duëël ciëk ëë ruët kɛ ɣä. <br />
5Kä yɛn män Jɛ-ru-tha-lɛm, <br />
yacɛ rɔ̱ ɣä kɛ kɛ̈w <br />
kɛnɛ tuut thi̱eel, <br />
/cuarɛ nhök kap nhial <br />
a /ken gua̱a̱thdɛ ni ben! <br />
6Kä ɛŋa ɛnɔ bëë rɛy dɔaarɔ, <br />
ce̱tkɛ tol mi ci rɔ rith, <br />
mɔ ci rɔ yi̱rkɛ wäl in kɔp ɔ <br />
kɛnɛ wäl in kur kur, <br />
min la kɔakɛ ɛ köök? <br />
7Ɛ Thɔ-lo-mon bëë kɛ thurbilɛ mɔ! <br />
Te gëkdɛ kɛ wutni köör <br />
ji̱ I-thɛ-rɛl ti jiɛn bäkɛl. <br />
8Kä te kɛn diaal kɛ thɛpni, <br />
kä ŋa̱ckɛ ko̱r, <br />
kä ci ramɔ thɛpdɛ rialikä gekädɛ, <br />
kɛ tin la tuɔɔk kɛ wäär. <br />
9Ɛn Kuäär ni Thɔ-lo-mon, <br />
cɛ rɔ lät kä kɔm galä <br />
mi kapkɛ jɛ, <br />
lätdɛ jɛ kɛ jiɛn rööl <br />
Lɛ-ba-nɔn. <br />
10Kä cuɛ cuuŋnikɛ la̱t <br />
kɛ ciɛk in bo̱r, <br />
kä cuɛ jɔkdɛ rɔth kɛ da̱a̱p, <br />
kä cuɛ kɔm rith kɛ bi̱i̱ <br />
mi di̱t kökdɛ. <br />
Kä ca jicdɛ kɔc agɔaa <br />
kɛ nhök, <br />
ɛ nyier Jɛ-ru-tha-lɛm. <br />
11Bia raar, lö nyier Dha-yɔn, <br />
guɛcɛ kuäär ni Thɔ-lo-mon <br />
cɛ kum kuäärä la̱th, <br />
kum ëë ca ka̱m jɛ ɛ man, <br />
kɛ cäŋ ëë muutdɛ ni ciekdɛ, <br />
cäŋ ëë tɛth kɛ lɔcdɛ. <br />
<br />
<h3><a href="sng chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
