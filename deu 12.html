<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
12 <br />
Gua̱a̱th palä kɛl <br />
1“Ti̱ti̱ kɛ kɛn ŋuɔ̱t tin bia tit wi̱i̱ muɔ̱ɔ̱n kɛ ni̱n teekädun diaal, muun in bi Kuoth Nhial Kuoth guurikun ɛ ka̱m yɛ, in bia wä ciɛŋ. 2Kä dör tin bia wi̱i̱kiɛn wä ka̱n, ŋa̱thɛ jɛ i̱ bia gua̱th pali kuthnikiɛn diaal da̱k piny. Tin te gua̱thni ti luɔc luɔɔc kɛnɛ wuɔ̱th päämni, kɛnɛ thär jiɛɛn diaal tin tɔ̱ɔ̱c. 3Da̱kɛ yi̱knikiɛn piny, tiathɛ kulaŋkiɛn, kä waŋɛ riäknikiɛn kɛ mac. Tölɛ kuthkiɛn kä piny a bikɛ thil kɛ̈k ɛn gua̱thni tɔ̱tɔ̱. <br />
4“Kä /cuarɛ Kuoth Nhial Kuothdu pal kɛ duɔ̱pdiɛn. 5Kä go̱rɛ ni gua̱a̱th in ci Kuoth Nhial Kuothdun ɛ mɛk in ba pal thi̱n rɛy thuk duëlikun diaal. Ɛn wi̱ni bia jɛ wä pal thi̱n. 6Kä ɛ jɛn gua̱a̱th in bia muckun tin waŋkɛ wä thöp thi̱n kɛnɛ luurikun, kɛ wa̱l wa̱a̱likun kɛnɛ muckun, muc yäcädun, kɛnɛ muc tɛthkä lɔacdun, kɛ key ɣɔ̱ɔ̱kun kɛnɛ key deetkun. 7Kä ɛn wi̱ni nhiam Kuɔth Nhial Kuothdun, yɛn kɛ ji̱ dho̱rikun bia kɛ cam, kä bi lo̱ckun tɛɛth kɛ tin diaal tin cia tetkun la̱th thi̱n, kɛ ɣöö ci Kuoth Nhial Kuothdun yɛ poth. <br />
8“/Cuarɛ lɛn la̱t ni mi ce̱tkɛ mi la̱tnɛ ɛn walɛ, ɛ raan ci lät ni min gɔaa waaŋdɛ. 9Min ŋuɔ̱tdɛ /ka̱nɛ ni cop guäth lɔ̱ŋä, min bia̱ gua̱a̱thdun in bi Kuoth Nhial Kuothdun ɛ ka̱m yɛ. 10Kä mi wä yɛn jiɛth kui̱ Jɔr-dɛn muun in bi Kuoth Nhial Kuothdun ɛ ka̱m yɛ, bɛ yɛ ka̱m lɔ̱a̱ŋ kä ji̱ tɛ̈run. Kä bia cu cieŋ kɛ mal. 11Kä gua̱a̱th ɛ bi Kuoth Nhial Kuothdun ɛ mɛk ɔ i̱ ba pal thi̱n, ɛn gua̱a̱th ɛmɔ bia tin diaal tin cä la̱t yɛ naŋ thi̱n. Bia muckun tin waaŋ, kɛnɛ luuri kɛ wa̱l wa̱a̱li kɛ muc tin thöpɛ Kuoth Nhial kɛ kui̱ yäcädun kɛ rɔ naŋ thi̱n. 12Kä bi lɔcdun cu tɛɛth nhiam Kuɔth Nhial Kuothdun, yɛnɛ gaatku kɛ nyieeku, kɛ wutni la̱tdu kɛnɛ män la̱tdu, kɛ raan ji̱ Lii-bay ɛ te wi̱i̱dun ɔ. Kɛ ɣöö thilɛ jɛ gua̱a̱th rɛydun. 13Tiɛtdɛ jɛ /cuarɛ bi peek kɛ gua̱a̱th mi cia nɛn, bia mucdun in waŋkɛ cu thöp thi̱n. 14Thöpɛ mucdun guäth in bi Kuoth Nhial ɛ mɛk thuk duëlikun. Ɛ jɛn gua̱a̱th ɛ mɔ bia tin diaal tin cä la̱t yɛ la̱t thi̱n ɔ. <br />
15“Kä mi go̱o̱r yɛn riŋ mi camɛ na̱kɛ rɔ riŋ rɛy wi̱i̱nikun ce̱tkɛ min go̱rɛ. Ce̱tnikɛ puɔ̱th in ci Kuoth Nhial Kuothdun ɛ ka̱m yɛ. Ɛ pua̱r kiɛ ɛ kɛ̈w camɛ jɛ gɔaa ɛ kiɛ jiäkɛ. 16Ɛ ni riɛm /cia bi cam ɔ. Bia wuɔ̱th ni jɛ piny ce̱tkɛ pi̱ wi̱i̱ muɔ̱ɔ̱n. 17Kä ɛ ni ɣöö /cuarɛ wa̱l wa̱a̱li bɛɛlkun, kɛnɛ kɔaaŋkun, kɛ liɛɛthdun, kɛ key ɣɔ̱ɔ̱kun, kɛnɛ key deetkun, kiɛ muc in ci yaacni rɔ i̱ bi thöp, kɛnɛ muc tɛthkä lɔacdu kiɛ muc in ci rialikä, cam rɛy wi̱i̱nikun. 18Bia kɛ cam nhiam Kuɔth Nhial Kuothdun guäth in cɛ mɛk. Ji̱n yɛnɛ gaatku kɛ nyieeku kɛ la̱a̱t wutniku kɛnɛ la̱a̱t määnku, kɛ raan ji̱ Lii-bay ɛ cieŋ wi̱i̱nikun ɔ. Kä bi lɔcdun tɛɛth kɛ tin diaal tin cia la̱t kɛ tetkun nhiam Kuoth Nhial Kuothdun. 19Kä tiɛtdɛ jɛ /cuarɛ raan ji̱ Lii-bay in te rɛydun kui̱c kɛ ni̱n teekädun wi̱i̱ muɔ̱ɔ̱n. <br />
20“Kä mi wä Kuoth Nhial Kuothdun wi̱i̱kun jak kä di̱t, ce̱tkɛ min cɛ guɔ̱k yɛ, kä bia mi̱eth ri̱eŋ go̱r, bia cam ɛn ri̱ŋ ce̱tkɛ min go̱rɛ jɛ. 21Na̱kɛ rɛy ɣɔ̱ɔ̱kun kɛnɛ rɛy deetkun tin ci Kuoth Nhial kɛ ka̱m yɛ, kä bia kɛ cam rɛy wi̱i̱nikun ce̱tkɛ min go̱rɛ. Mi na̱n gua̱a̱th in ci Kuoth Nhial Kuothdun ɛ mɛk i̱ ba pal thi̱n. 22Pua̱r kɛnɛ kɛ̈w, bia mi̱th thi̱n yɛn kɛɛl tin gɔw kɛnɛ tin Jiäk. 23Kä ŋäc ni jɛ i̱ /keni riɛm cam. Kɛ ɣöö riɛm ɛ tëk, ci tëk dëë cam kɛɛl kɛ riŋ. 24Ci jɛ bi cam. Bi wuɔ̱th ni jɛ piny ce̱tkɛ pi̱ wi̱i̱ muɔ̱ɔ̱n. 25Cu jɛ cam, dɔ̱ɔ̱ dërɛ gɔaa kɛ ji̱ yɛnɛ kuayku, mi wi̱i̱ wä la̱t ni ti gɔw waaŋ Kuɔth Nhial. 26Kä tin diaal tin rɛ̈l kɛ rɔ kä ji̱, kɛ muc yäcä, bikɛ ka̱n kä bikɛ naŋ guäth in bi Kuoth Nhial ɛ mɛk, 27bi mucku tin waŋkɛ wä thöp thi̱n, riŋ kɛnɛ riɛm, wi̱i̱ yi̱kä Kuɔth Nhial Kuothdu. Bi riɛm luuriku wuɔ̱th wi̱i̱ yi̱kä Kuɔth Nhial Kuothdu, kä bi riŋdiɛn cam. 28Titdɛ ɛn ɣöö bi ŋuɔ̱t ti cä la̱t ji̱ ti luɔ̱th, kɛ ɣöö dɔ̱ɔ̱ dërɛ gɔaa kɛ ji̱ yɛnɛ kuayku amäni cäŋ kɛl, mi wi̱i̱ wä la̱t ni ti gɔw waaŋ Kuɔth Nhial Kuothdu.” <br />
Luek kɛ kui̱ kuthni ti guäy <br />
29“Bi Kuoth Nhial Kuothdun dör tin bia wi̱i̱kiɛn wä ciɛŋ näk, bia cu cieŋ muundiɛn. 30Kɛ kɔr kä min ca kɛ däk nhiamdun, tiɛtdɛ jɛ ɛn ɣöö /ka̱nɛ pɛn kɔɔr kuthnikiɛn, kɛ görun kɛ kɛ kɛnɛ dup tin palkɛ nikɛ. Kɛ ɣöö bia la̱t ni jɛ bä. 31/Cuarɛ Kuoth Nhial Kuothdun pal kɛ duɔ̱ɔ̱pdiɛn. Kɛ ɣöö lät kɛn kuthkiɛn kä ti diaal tin lo̱k Kuoth Nhial kɛ. La kɛn gaatkiɛn a wëŋ kuthkiɛn kɛ mac ala luuri. <br />
32“Kä tin diaal tin cä la̱t yɛ tiɛtdɛ la̱tdiɛn, /cuarɛ kɛ rep kɛ duɔ̱ɔ̱r kä /cuarɛ duɔ̱ɔ̱r käm raar thi̱n.” <br />
<h3><a href="deu chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
