<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
40 <br />
Liak kɛnɛ pal kɛ kui̱ luäkä <br />
(Dit Dee-bid) <br />
1Ɣän cä Kuoth Nhial lip bitdä, <br />
cɛ rɔ ri̱et ɣä, cɛ lulä liŋ. <br />
2Cɛ ɣä ka̱m raar rɛy puɔ̱ɔ̱l <br />
mi thil wat, <br />
rɛy tua̱a̱k mi dɔkdɔk, <br />
cɛ ɣä la̱th ni wi̱i̱ pa̱a̱m, <br />
cɛ ɣä jak kä cuŋ guäth malä. <br />
3Cɛ ɣä moc dit mi pay cak, <br />
dit puɔnyä kɛ kui̱ Kuɔthda. <br />
Bi nɛy ti ŋuan ɛ nɛn kä bikɛ <br />
jɛ luɔ̱th kä bikɛ ŋa̱thdiɛn la̱th <br />
kä Kuoth Nhial. <br />
4Tɛ̈th lɔaac akɛ ram in <br />
ŋäth ni Kuoth Nhial, <br />
min /ci guur ni ji̱ liakä, <br />
nɛy tin guɔ̱ɔ̱rkɛ ni kuth guäyni! <br />
5Ci ti ŋuan ti ga̱ykɛ naath la̱t, <br />
lö Kuoth Nhial ni Kuothda, <br />
kɛnɛ tin ci car kɛ kui̱da, <br />
thilɛ ram mi dëë ca̱a̱t kɛ ji̱! <br />
Kä mi cä wee ruacä kɛ kui̱diɛn, <br />
ŋuankɛ a /cakɛ dëë luäŋ kɛ kuën. <br />
6/Ci muc kɛnɛ luuri go̱o̱r, <br />
duundɛ ɣöö ci jak ni ji̱thdä <br />
kä ɣööŋ. <br />
Kä /keni muc tin waŋkɛ <br />
kɛnɛ muc dueeri thiec. <br />
7Kä cua̱ wee i̱, “Ɣän ɛn cä ben, <br />
ce̱tkɛ min ca jɛ gɔ̱r rɛy buɔk <br />
ŋuɔ̱tni kɛ kui̱dä. <br />
8Ɛn ɣöö bä la̱t ni ruacdu, <br />
lö Kuothdä, <br />
ŋuɔ̱tku tekɛ ni rɛy lɔaacdä.” <br />
9Ɣän cä ruac känä lat <br />
rɛy matdä mi di̱i̱t, <br />
/ken thokdä biɛt ce̱tnikɛ min <br />
ŋäci jɛ lö Kuoth Nhial. <br />
10Ɣän /ka̱n cuɔ̱ɔ̱ŋdu tɛ̱̈ɛ̱̈ <br />
rɛy lɔaacdä, <br />
cä ruac kɛ kui̱ cuŋniku <br />
kɛnɛ ka̱ndu kɛ naath, <br />
Kä ɣän /ka̱n nhökdu min thil pek <br />
kɛnɛ gɔɔydu met tɛ̱̈ɛ̱̈ <br />
rɛy matdä in di̱i̱t. <br />
11/Cu kɔ̱a̱c lɔaacdu päl kä ɣä <br />
lö Kuoth Nhial, <br />
ɛ nhökdu min thil pek kɛnɛ <br />
gɔɔydu gaŋkɛ ɣä ni ciaŋ! <br />
12Kɛ ɣöö ci rik ti <br />
thil pek ɣä go̱l, <br />
ci dueerkä ɣä kum, a /cä nën, <br />
ŋuanikɛn kä mi̱em wecdä, <br />
a ci lɔcdä cu baath. <br />
13 # 40:13 Pɛ̈th in 13 kɛ kɛl kɛnɛ Diit cio̱o̱k kä 70. A lɔcdu tɛth kɛ ka̱ndä <br />
lö Kuoth Nhial, <br />
ber luäk ɣä kɛ pɛ̈th <br />
lö Kuoth Nhial! <br />
14Deri kɛn nɛy diaal tin görkɛ <br />
näkdä jak kä yi̱c kä po̱c, <br />
deri kɛn nɛy tin görkɛ däkdä <br />
luɔ̱c pöc! <br />
15Kä deri nɛy tin yɔaŋkɛ ɣä <br />
jak kä po̱c, <br />
tin wee i̱, “Ɣöö, ɣöö!” <br />
16Kä dëë nɛy diaal tin görkɛ ji̱ <br />
lo̱ckiɛn tɛɛth kɛ ji̱, <br />
kä dëë nɛy tin nhɔakɛ luäkdu ruac <br />
ni ciaŋ wäkɛ i̱, <br />
“Kuoth Nhial di̱tdɛ!” <br />
17Kä ɣän, ɛ ɣän can mi <br />
go̱o̱r ni duɔ̱ɔ̱r, <br />
duundɛ ɣöö ku Kuäär ni Kuoth <br />
lɛ ca̱r kɛ kui̱dä. <br />
Ɛ ji̱n luääkdä kä käändä, <br />
/cu gal lö Kuothdä! <br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
