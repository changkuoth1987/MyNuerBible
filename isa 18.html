<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
18 <br />
Ruac go̱o̱kä mi jiääk kɛ kui̱ Kuc <br />
1Riɛk akɛ, mun mi liɛŋkɛ <br />
jɔw gɔ̱ɔ̱k thi̱n, <br />
min te kui̱ kiɛr Kuc, <br />
2mun in jäk naath kɛ rɛy yiëër, <br />
tin jäl kɛ ria̱th ɣo̱ri! <br />
Wiaa kɛ lö ja̱a̱k tin pual puaal, <br />
wiaa kä do̱r mi bär ji̱kɛ <br />
kä puɔth pua̱nykiɛn, <br />
nɛy tin dual naath kɛ kɛ <br />
wi̱i̱ muɔ̱ɔ̱n, <br />
nɛy ti bum kä ruackɛ wi̱i̱, <br />
nɛy tin ca mundiɛn <br />
da̱a̱k ɛ kiɛr. <br />
3Kä yɛn ji̱ ɣɔaa diaal, <br />
yɛn tin cieŋ wi̱i̱ muɔ̱ɔ̱n, <br />
mi wa bɛɛr wä nyuɔ̱ɔ̱th <br />
wuɔ̱thni päämni, <br />
bia jɛ nɛn! <br />
Kä mi wa kaaŋ wä koth, <br />
bia jɛ liŋ! <br />
4Ci Kuoth Nhial ɣä jiök i̱, <br />
“Ɣän bä guic guäth cieŋädä bitdä, <br />
ce̱tnikɛ rɛw ca̱ŋ mi lɛp, <br />
ce̱tnikɛ thäc rɛy <br />
lëth ŋër bɛɛl.” <br />
5Kɛ ɣöö mɔ ŋot gua̱a̱th ŋër ɔ, <br />
guäth in ci gaakni <br />
jiɛn ku pɛ̈ɛ̈n, <br />
kä ci dɛykiɛn ku thuŋ ciɛk, <br />
bi ji̱ tɛ̈r ji̱ Kuc tɛ̈m raar, <br />
ce̱tkɛ min la yuan, <br />
a tɛ̈mkɛ raar puɔ̱ɔ̱ny jiaath. <br />
6Kä ba ri̱ŋkiɛn diaal ba̱ny piny, <br />
bakɛ ba̱ny diit päämni <br />
kɛnɛ ley dɔaar. <br />
Bi diit kɛ cam kɛ mäy kɛɛliw, <br />
kä bi ley dɔaar <br />
kɛ cam kɛ jiɔam. <br />
7Ɛn guäth ɛmɔ ba muc nöŋ Kuoth Nhial in la Ruey Ɣɔaa ɛ nɛy ti ba̱r ba̱a̱r kä puɔth pua̱nykiɛn, nɛy ti dual wi̱c muɔ̱ɔ̱n kɛ kɛ, do̱r mi bum kä ruackɛ wi̱i̱, ti ca muundiɛn da̱a̱k ɛ kiɛr, ba nööŋ wi̱i̱ Pa̱a̱m Dha-yɔn, guäth in palkɛ Kuoth Nhial in la Ruey Ɣɔaa thi̱n. <br />
<h3><a href="isa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
