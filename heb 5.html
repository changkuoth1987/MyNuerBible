<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
5 <br />
1Kä bööth palä diaal tin ca kuany rɛy nath kuanykɛ kɛ kɛ ɣöö bikɛ Kuoth lätikä kɛ kui̱ nath, kɛ ɣöö ba muc kɛnɛ loori thöp Kuoth kɛ kui̱ dueeri. 2Kä jɛn min kɔ̱cɛ, cuɛ luäŋ ɛn ɣöö bɛ lät agɔaa kɛ nɛy tin kueckɛ ŋu tin la̱tkɛ jiäk a kueckɛ. 3Kɛ kui̱c ɛmɔ, jɛn bɛ muc thöp kɛ kui̱ dueerikɛ, kɛnɛ kui̱ dueeri nɛɛni tɔ̱tɔ̱ bä. 4Kä /ci raan rɔ dee la̱th ɛn guäth luthä nɔmɔ, wä raan thi̱n a cɔɔlɛ Kuoth, ce̱tkɛ mëë te Ä-ron. <br />
5Kä inɔ bä, /ken Kritho rɔ mɛk kɛ ɣöö bɛ la bo̱o̱th palä in di̱i̱t, duundɛ ɣöö kuanyɛ ram ëë jio̱k jɛ i̱,#5:5 Diit 2:7. <br />
“Ɛ ji̱n Gatdä, <br />
ɛn wa̱lɛ ci ɣän a Guur”. <br />
6Kä cuɛ jɛ lar guäth dɔ̱diɛn i̱,#5:6 Diit 110:4. <br />
“Ɛ ji̱n bo̱o̱th palä amäni cäŋ kɛl, <br />
bo̱o̱th palä mi ce̱tkɛ <br />
Mal-ki-dhɛ-dɛk.” <br />
7Ni̱ni tëë cieŋ Yecu wi̱i̱ muɔ̱ɔ̱n, cuɛ pal kä la̱ŋɛ kɛ jɔw mi di̱i̱t kɛ wiee, palɛ Kuoth in tekɛ lua̱ŋ kɛ ka̱ndɛ li̱th, kä cua palɛ liŋ kɛ kui̱ luthädɛ kɛ Kuoth. 8Cäŋɛ mëë ɛ Gat Kuɔth, cuɛ luth Kuɔth ŋa̱c kɛ ruɔ̱tdɛ kɛ ti bɛ̈c bɛ̈ɛ̈c. 9Kä kɛ ɣöö ca jɛ jakä thil diw, cua jɛn min tho̱p ka̱n in do̱raar nɛy diaal tin luɔ̱thkɛ jɛ, 10Cu Kuoth ɛ kuany ala bo̱o̱th palä in di̱i̱t ce̱tkɛ Mal-ki-dhɛ-dɛk. <br />
Lui̱k kɛ kui̱ bänyä ŋäthä piny <br />
11Kɛ kui̱ kä mɛmɛ ta̱kɔ kɛ ti ŋuan ti dëëkɔ lat, kä jɛn bum latdɛ, kɛ ɣöö kuiy ŋäcdun. 12Kä ɛn täämɛ ca gua̱a̱th mi bäär kɛ ɣöö dee yɛn a ŋi̱eec, kä go̱o̱r yɛn ram mi bi yɛ nyɔk kɛ ŋi̱i̱c kɛ ŋi̱i̱c in nhiam kɛ ruac Kuɔth. Go̱o̱rɛ yɛn ni cak, kä ɣöö dërɛ cam ni mi̱eth mi bum. 13Kä ram mi rueeth ni cak, ŋotdɛ ɛ gat mi tɔt, jɛn ŋotdɛ kui̱cɛ ŋi̱i̱c in la cuɔ̱ɔ̱ŋ. 14Kä mi̱eth mi bum ɛ mi̱eth nɛɛni ti ci dit, nɛy ti kɛ lät cikɛ tekɛ lua̱ŋ kɛ dääk kä mi gɔaa kä mi jiääk. <br />
<h3><a href="heb chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
