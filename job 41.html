<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
41 <br />
1“Deri nyaŋ bäpdiit in di̱i̱t <br />
luäŋ kɛ ka̱p kɛ yieeth rɛc, <br />
kiɛ deri lɛpdɛ luäŋ kɛ yiën <br />
kɛ dep? <br />
2Ji̱n deri wum nyaaŋ ɛ mɔ <br />
rop kɛ dep, <br />
kiɛ deri jio̱mdɛ gɔn <br />
kɛ yieeth? <br />
3Jɛn /cɛ ji̱ dee thiec kɛ wädɛ, <br />
kä /cɛ bi lip ni ji̱ kɛ riet, <br />
kɛ ɣöö bɛ wä. <br />
4Kä jɛn /cɛ mat ruac bi <br />
lat kɛ ji̱, <br />
kä /cɛ bi lar ɛn ɣöö bɛ lät <br />
kɛ ji̱ kɛɛl <br />
amäni cäŋ kɛl. <br />
5Kä /ci jɛ dëë buɔth kɛ dep, <br />
kɛ ɣöö bi nyier la̱tdu <br />
jɛ nɛn. <br />
6Kä /ci dëëp rɛc ruac <br />
ko̱kädɛ dëë lat, <br />
kä ci kɛ jɛ dëë dääk kä köök. <br />
7Kä /ci köör puɔ̱nydɛ dëë luäŋ <br />
kɛ yiëth, <br />
kä /ci wi̱cdɛ dëë luäŋ <br />
kɛ bith ma̱y. <br />
8Thiap puɔ̱nydɛ bɛ kɛ tetdu, <br />
ci ko̱r mi ce̱tkɛ nɛ bi nyɔk <br />
kɛ päl ruëëc amäni cäŋ kɛl. <br />
9Kä nɛn ɛ, ram mi ci nyaŋ ɛ mɔ <br />
nɛn la ga̱a̱c ni jɛn, <br />
la ŋɛɛrɛ puɔnydɛ a bɛ tɛɛth. <br />
10Kä thilɛ ram mi dee cuɔ̱ŋ <br />
ɛn nhiam nyaaŋ ɛ mɔ, <br />
kuɛla ŋa dee wä ruac <br />
nikɛ Kuoth ɔ? <br />
11Kä ɛŋa mi ci ɣä moc kɛ ŋua̱l <br />
mi dëë pi̱ek jɛ? <br />
Kä ŋɔak diaal tin <br />
te rɛy ɣɔaa. <br />
12“Ɣän bä yɛ la̱r ta̱a̱ <br />
ciökni nyaaŋ, <br />
kɛnɛ ŋɔak diaal tin gɔw <br />
tin cɛ la̱t, <br />
kɛ ciaŋ puthä min tëë jɛ. <br />
13Kä thilɛ ram mi dëë kuackɛ <br />
luäŋ kɛ wuɔ̱c, <br />
kä thilɛ ram mi dëë gɔak <br />
jɔakdɛ luäŋ kɛ yiëth. <br />
14Kä thilɛ ram mi dëë jɛ <br />
jakä bɛ thokdɛ lɛp. <br />
Kɛ ɣöö lɛc thuɔkdɛ jakɛ <br />
naath kä dual. <br />
15Kä ca jɔkdɛ la̱t kɛ bëër köötni, <br />
ti ca rɔ mat kɛl ce̱tnikɛ <br />
mi ca gur. <br />
16Ci mɔ rɔ thiëëk kɛ min dɔ̱ŋ <br />
a cäŋɛ ni jiɔam /cɛ coth kɛ <br />
kamkiɛn. <br />
17Cikɛ rɔ̱ nuat ni kɛl, <br />
a /ca kɛ dëë luäŋ kɛ dääk. <br />
18Kä thiamdɛ ɛ yiel maac, <br />
kä la bo̱l nyinkɛ ce̱tnikɛ <br />
käny ca̱ŋ. <br />
19Kä thokdɛ tëë kɛ lew maac, <br />
kä bä ruɛlkɛ raar ce̱tnikɛ <br />
löny. <br />
20Kä päl tol raar nikɛ wumkɛ, <br />
ce̱tnikɛ dhaar mi ca tharɛ <br />
pët mac rɔɔny <br />
mi pua̱a̱r pi̱kɛ. <br />
21Kä yiëëdɛ la dɔpɛ mim, <br />
kä päl bo̱l maac raar <br />
kɛ thokdɛ. <br />
22Kä tëë kɛ ŋuäk mi bum bum, <br />
kä nɛy tin ro̱m kɛ jɛ <br />
ŋɛ̈ɛ̈r kɛn kɛ dual. <br />
23Kä buɔ̱m pua̱a̱nydɛ ce̱tdɛ <br />
kɛ yiëëth, <br />
kä gua̱th tin kɔ̱c puɔ̱nydɛ <br />
ce̱t kɛn kɛ ladiit. <br />
24Kä lɔcdɛ thilɛ jɛ luär, <br />
bumɛ tet ce̱tnikɛ <br />
päm gua̱r bɛɛl. <br />
25Mɔ cɛ rɔ jiac cuɔ̱ŋɔ, <br />
a cäŋɛ nɛy tin bumni kɛn <br />
la dual kɛ, <br />
kä bikɛ rɔ̱ cu bar. <br />
26Kä cäŋ ci kɛn ɛ yiath kɛ mutni <br />
/ca puɔ̱nydɛ luäŋ, <br />
kä /ci köör kɛnɛ bääri <br />
puɔ̱nydɛ luäŋ kɛ wuth. <br />
27Ce̱t ladiitni kɛ rɔny puɔ̱ɔ̱nydɛ, <br />
kä ce̱t yiëëth in yian <br />
kɛ jiath kä jɛ. <br />
28Kä /cɛ rɔɔdɛ bar kɛ bääri, <br />
kä ce̱t dööl nikɛ kɔ̱w kä jɛ. <br />
29Kä ce̱t kɛtni nikɛ ɣör kä jɛ, <br />
kä /cɛ yio̱w cɔl ni duɔ̱ɔ̱r. <br />
30Kä ce̱t bapdɛ nikɛ tha̱a̱lieer, <br />
kä ce̱t pöör ja̱lɛ ni kɛ pöör <br />
puɔ̱r thääkni. <br />
31Kä mi cɛ rɔ wäl kä bäpdiit ce̱t <br />
pi̱kɛ nikɛ pi̱ ti ci pua̱a̱r, <br />
kä ku biɛny yiëër lɛ pa̱a̱r <br />
nikɛ liɛth mi ci pua̱a̱r. <br />
32Kä dho̱o̱c pi̱i̱ni ja̱lɛ rɛy yiëër, <br />
buɔyɛ ce̱tdɛ nikɛ muaŋ. <br />
33Kä thilɛ mi dëë pa̱a̱r kɛ jɛ <br />
wi̱i̱ muɔ̱ɔ̱n, <br />
ɛ ley mi thil dual. <br />
34Kä guicɛ ley diaal ni piny, <br />
amäni buɔ̱m buɔ̱ɔ̱mkiɛn, <br />
kä ɛ kuäär leyni diaal.” <br />
<h3><a href="job chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
