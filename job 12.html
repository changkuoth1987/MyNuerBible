<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
12 <br />
Luɔc I-yob <br />
1Kä cu I-yob jɛ loc i̱, <br />
2“A thil diw kɛ yɛn naath, <br />
mi wä yɛn li̱w, bi pɛl li̱w <br />
kɛɛl kɛ yɛ. <br />
3Duundɛ ɣöö ta̱a̱ kɛ ca̱r ce̱tkɛ yɛ, <br />
/ci kuiy ni pɛlä kä yɛ. <br />
Ɛŋa mi dëë ti ce̱tkɛ ti̱ti̱ kui̱c? <br />
4Kä täämɛ dɔalkɛ ni ɣä ɛ mäthnikä, <br />
mi cä Kuoth thiec, la liŋɛ ɣä, <br />
ɛ ɣän ram mi tekɛ cuɔ̱ŋ kä <br />
thilɛ bɛ̈ɛ̈l, kä dɔl kɛn ɣä. <br />
5Nɛy tin thil riɛk la̱tkɛ ɣä <br />
kä jiäk, <br />
lökɛ nɛy tin tekɛ rik. <br />
6Kä ma̱a̱c nath kɛnɛ nɛy tin thil <br />
Kuoth cieŋ kɛ kɛ mal, <br />
nɛy tin kuothdiɛn buɔ̱mdiɛn. <br />
7“Thiec ley ba ji̱ nyuɔ̱ɔ̱th, <br />
kiɛ thiec diit nhial ba <br />
la̱t ji̱. <br />
8Kiɛ thiec juaac dɔaar, <br />
kɛnɛ rɛc yiëër ba la̱t ji̱. <br />
9Kä ɛŋa rɛydiɛn diaal kui̱c jɛ mɔ <br />
ɛn ɣöö ci Kuoth Nhial <br />
nɛmɛ la̱t? <br />
10Tëk kä ti diaal tëë tetkädɛ, <br />
amäni tëk nɛɛni diaal. <br />
11Kä /ci ji̱th ran lieŋ rietdä <br />
la ɣɔ̱n ce̱tkɛ min la lɛp <br />
ran mi̱eth a bil? <br />
12Nɛy tin dɔŋ pɛl kɛ <br />
kä ja̱ny teekä no̱o̱ŋɛ <br />
ŋäc ŋɔaani. <br />
13“Kä pɛl kɛnɛ buɔ̱m <br />
kɛ nyin Kuɔth, <br />
kä luek kɛnɛ ŋäc ŋɔaani <br />
kɛ nyin kɛ. <br />
14Mi ci Kuoth jɛ da̱k piny, <br />
thilɛ ram mi dëë jɛ nyɔk <br />
kɛ ta̱th. <br />
Kä ram mi cɛ yiɛn, <br />
/ca dëë luäŋ kɛ luɔ̱ny. <br />
15Kä mi cɛ nhiaal pën dɛ̈m, <br />
la ɣɔw a tekɛ rɛ̈ɛ̈th, <br />
kä mi cɛ jɛ jak kä dɛm <br />
la thieŋ ɣɔw kɛ pi̱w. <br />
16Kä buɔ̱m kɛnɛ pɛl kɛ nyin Kuɔth, <br />
kä kaŋ kɛnɛ kaŋni kɛ nyinkɛ. <br />
17Kä jɛn la bath ɛ ruëëc, <br />
kä la jak ɛ kua̱r luɔ̱ɔ̱kni <br />
kä dɔa̱a̱r. <br />
18Lonyɛ lät kua̱ri <br />
kä yiɛnɛ lɛtkiɛn kɛ bieyni. <br />
19Kä jɛn la bo̱o̱th ɛ bööth <br />
palä raar, <br />
kä däkɛ buɔ̱m nɛɛni <br />
tin buɔ̱m buɔ̱ɔ̱m. <br />
20Jɛn la gookɛ nɛy tin luɔ̱th kɛ, <br />
kä woocɛ ŋäc ŋɔaani dɔŋni. <br />
21Jɛn mocɛ nɛy tin luɔ̱thkɛ <br />
kɛ pöc, <br />
kä woocɛ buɔ̱m nɛɛni tin wäth. <br />
22Jɛn nyoothɛ tin te rɛy muɔ̱th, <br />
kä jak ɛ muth kä buay. <br />
23Jɛn jakɛ döör kä bum, <br />
kä däkɛ kɛ. <br />
Jakɛ döör kä ŋuan, <br />
kä riawɛ kɛ dɔɔr. <br />
24Jɛn woocɛ ŋäc ŋɔaani kä kua̱r <br />
ji̱ wec muɔ̱ɔ̱n, <br />
kä jak ɛ kɛ kä yi̱c bathä guäth <br />
mi thil duɔ̱ɔ̱p. <br />
25Duɔl kɛ rɔ̱ rɛy muɔ̱th <br />
mi thil buay, <br />
jakɛ kɛ kä yi̱ec ce̱tkɛ ram mi <br />
ci yɔ̱ŋ kɛ kɔaŋ.” <br />
<h3><a href="job chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
