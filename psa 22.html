<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
22 <br />
Pal kɛ kui̱ lua̱k rɛy rikä <br />
(Dit Dee-bid) <br />
1Kuothdä, Kuothdä, <br />
ɛŋu ci ɣä ba̱ny piny ɔ? <br />
Ɛŋu ci rɔ nɔ̱a̱n kɛ ɣöö <br />
deri ɣä luäk ɔ, <br />
kɛ wiee jiɛthä lɔaacdä? <br />
2Kä lö Kuothdä, ɣän cä wiee <br />
kɛ cäŋ kɛɛliw, kä /keni ɣä loc, <br />
cɔalä ji̱ kɛ wäär a thil lɔ̱a̱ŋ. <br />
3Kä ŋotdi rɛl gɔɔydu rɔ, <br />
kä liakɛ ni ji̱ ɛ ji̱ I-thɛ-rɛl. <br />
4Kä cu gua̱a̱ri ŋäth ni ji̱, <br />
kɛ ŋa̱thdiɛn curikɛ kän. <br />
5Cua ji̱ thiec kɛ luäk, <br />
kä curikɛ kän, <br />
mëë ca ji̱ ŋäth, <br />
cukɛ thil jiath lɔaac. <br />
6Ɣän cä cu ce̱tnikɛ ciek, <br />
a /ci mua wut, <br />
yɔaŋkɛ ni ɣä ɛ wutni, <br />
kä lo̱k naath ɣä. <br />
7Kä nɛy diaal tin guɛckɛ ɣä, <br />
dɔalkɛ ɣä, <br />
yɔny kɛn thukiɛn kɛ ɣä, <br />
kä tiɛŋkɛ wuɔ̱thkiɛn, wä kɛ i̱, <br />
8“Jɛn ŋääthɛ ni Kuoth Nhial, <br />
a Kuoth Nhial luäk jɛ, <br />
a jɛ luäk jɛ kɛ ɣöö <br />
cɛ nhɔk ni jɛ!” <br />
9Kä ɛ ji̱n ɛ nëë jak ɣä <br />
kä dapkɛ, <br />
kä ɛ ji̱n ɛ nëë tiit ɣä baap maar. <br />
10Kä cua̱ rɔ thi̱eŋ ji̱ <br />
ni mëë dapkɛ ɣä, <br />
nikɛ bendä raar jic maar <br />
ɛ ji̱n Kuothdä. <br />
11/Cu nɔ̱a̱n kɛ ɣä, <br />
riɛk ɛ ni thie̱kä, <br />
kä thilɛ ram mi bi ɣä luäk. <br />
12Ci nɛy ti ŋuan ti ce̱tkɛ <br />
mök ɣä go̱l, <br />
nɛy ti buɔ̱m buɔ̱ɔ̱m ti ce̱tkɛ <br />
mök kä Ba-can ɣä göl piny. <br />
13Cikɛ thukiɛn lëp ɣööŋ kɛ ɣä, <br />
ce̱tnikɛ lony mi bur <br />
mi näk buɔth ɛ. <br />
14Ca ɣä cu kiɛth raar <br />
ce̱tnikɛ pi̱w, <br />
ci cɔ̱wkä diaal ben raar <br />
wäŋkurikiɛn. <br />
Ci lɔcdä cu ce̱tnikɛ kɔl <br />
mi ci lëër. <br />
15Kä ci buɔ̱mdä cu kööt ce̱tnikɛ <br />
dhaar muɔ̱ɔ̱n, <br />
kä ci lɛpdä cu dɔp ni jio̱o̱mdä, <br />
ci cu ba̱ny ni ɣä rɛy tupä <br />
ce̱tkɛ ram mi ci li̱w. <br />
16Ca ɣä go̱l ɛ nɛy ti ji̱ nyuɔɔni, <br />
buɔ̱n nɛɛni ti la̱a̱t jiäkni <br />
ca ɣä göl piny, <br />
cikɛ tetkä kɛnɛ ciökä put kä piny. <br />
17Ɣän dëë cɔ̱wkä diaal luäŋ <br />
kɛ kuën, <br />
kɛ ɣöö di̱l naath ni ɣä guec. <br />
18Cikɛ da̱a̱k ni bieynikä <br />
kamnikiɛn, <br />
kä cukɛ gaakni yuɔr kɛ kui̱ bieydä <br />
min bäär. <br />
19/Cu na̱n lö Kuoth Nhial! <br />
Bër luäk ɣä kɛ pɛ̈th! <br />
20Bër kän ti̱eydä kä thɛp, <br />
kän tëkdä kä jio̱o̱k ti̱ti̱! <br />
21Bër kän ɣä thok luɔny! <br />
Bër kän ti̱eydä kä mök! <br />
22Ɣän bä ciötdu la̱t gaatmaar <br />
kä bä ji̱ puany rɛy bunä nɛɛni ti ŋuan. <br />
23Kä yɛn nɛy tin luɔ̱thkɛ <br />
Kuoth Nhial puanyɛ jɛ! <br />
Kä liakɛ jɛ lö gaat Je-kɔb! <br />
Kä palɛ jɛ lö gaat I-thɛ-rɛl! <br />
24Kä /kenɛ nɛy tin ciaŋkɛ <br />
kɛ jiäk lo̱k, <br />
/cɛ rɔ tëë kä kɛ, la liŋɛ kɛ mi <br />
ca jɛ thiec kɛ luäk. <br />
25La liakä ji̱ rɛy bunä mi di̱i̱t, <br />
kä bä ya̱cdä la̱t nhiam nɛɛni <br />
tin luɔ̱thkɛ ji̱. <br />
26Kä bi can mi̱th amäni <br />
mi cikɛ ria̱ŋ, <br />
kä nɛy tin palkɛ Kuoth Nhial <br />
ba jɛ puany! <br />
Kä a lo̱ckun tɛth ni ciaŋ! <br />
27Bi pëk ɣɔaa diaal ɛ tim <br />
kä bikɛ rɔ̱ ri̱et Kuoth Nhial. <br />
Kä bi thuk duëli dööri diaal <br />
ben pal nhiamdɛ. <br />
28Kɛ ɣöö Kuoth Nhial <br />
ɛ jɛn la kuäär, <br />
kä ɛ jɛn ruaac döör ɔ. <br />
29Nɛy diaal tin liakɛ rɔ̱ <br />
bikɛ mi̱th nhiamdɛ kä ba jɛ pal, <br />
nɛy diaal tin wä li̱th <br />
ba rɔ̱ goŋ nhiamdɛ <br />
kɛn nɛy tin /ca rɔ̱ dëë jak kä tëk. <br />
30Kä nɛy tɔ̱ bi ben tɔ̱, <br />
ba Kuoth Nhial lätikä, <br />
kä ba jɛ la̱t ri̱c ɔ bi ben ɔ, <br />
31kä bikɛ luäkdɛ la̱t nɛy tɔ̱ <br />
/ka̱n ni dap tɔ̱ <br />
ɛn ɣöö cɛ nɛmɛ la̱t. <br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
