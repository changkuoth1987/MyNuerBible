<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
144 <br />
Tɛ̈th lɔaac kɛ kui̱ ga̱ŋ kä Kuoth <br />
(Dit Dee-bid) <br />
1Puɔ̱th akɛ Kuoth Nhial <br />
in la gääŋdä, <br />
mëë ci ɣä ŋi̱eec kɛ ko̱r, <br />
kä ci ɣä nyuɔ̱ɔ̱th kɛ tër köör. <br />
2Jɛn ɛ gääŋdä kä ɛ käändä, <br />
ɛ ko̱tdä kä ɛ luääkdä, <br />
kä ɛ jɛn min la lɛ̱̈nyä rɔ thi̱n, <br />
kä ɛ jɛn ɛ nëë läth <br />
döör pinydä. <br />
3Kä raan ɛŋu lö Kuoth Nhial <br />
mɔ tiitdi mɔ, <br />
ɛn gat ran ɛ diɛɛri <br />
kɛ kui̱dɛ mɔ? <br />
4Kɛn ce̱tkɛ kɛ duäŋ thuɔk, <br />
kä ce̱t tëkdiɛn nikɛ ti̱eep. <br />
5Lɛp thiekni nhial lö Kuoth Nhial <br />
kä bër piny, <br />
thiap pääm kɛ ɣöö bikɛ <br />
kɛɛŋ kɛ tol. <br />
6Jäkni yiel nhial mi bi ji̱ tɛ̈ru <br />
riaw kä piny, <br />
kä yuri kui̱n kui̱ndu <br />
biɛ jocnikɛ. <br />
7Ku tetdu riny ni nhial, <br />
kä bër kän ɣä kä luäk ɣä <br />
rɛy pi̱i̱ni ti ŋuan ti̱ti̱, <br />
bër kän ɣä te̱tni ji̱ tɛ̈r, <br />
8tin latkɛ ni ka̱a̱cni, <br />
nɛy tin /ka̱n thuɔ̱k met lat. <br />
9Ɣän bä ji̱ ki̱et dit mi pay cak <br />
lö Kuoth, <br />
bä ji̱ ki̱et diit kɛ thom, <br />
10ji̱n ram in käm kua̱r juc nath, <br />
ji̱n ram ëë kään ja̱ŋdɛ <br />
ni Dee-bid. <br />
11Kän ɣä kä luäk ɣä tetni juri, <br />
tin la latkɛ ni ka̱a̱cni, <br />
nɛy tin /ka̱n thuɔ̱k met lat. <br />
12Ku gaatkɔ jakä pith kɛ buɔ̱m <br />
ni gaatädiɛn, <br />
kä ɛ nyieekɔ ce̱tnikɛ thieer <br />
ti la̱tkɛ dhɔr kua̱r. <br />
13Kä ɛ duël tɔ̱wnikɔ thiäŋ, <br />
kɛ kuay bɛɛl diaal ti gööl, <br />
kä ɛ detkɔ rëpkɛ rɔ kɛ bathdɔɔri <br />
ti bathdɔɔri da̱ŋ wäl <br />
rɛy ka̱a̱knikɔ, <br />
14kä ɛ ɣɔ̱ɔ̱kɔ diëthkɛ <br />
rɔ̱ ɛ ŋuan. <br />
Kä a jɛ thil kal mi ba lɛ to̱l, <br />
kä a jɛ thil nɛy <br />
ti naŋkɛ pɛɛcä, <br />
kä a jɛ thil wiee <br />
rɛy duɔ̱pnikɔ. <br />
15Tɛ̈th lɔaac akɛ nɛy tin bi <br />
puɔ̱ɔ̱th ti̱ti̱ jek, <br />
kä tɛ̈th lɔaac akɛ nɛy tin <br />
Kuothdiɛn Kuoth Nhial. <br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
