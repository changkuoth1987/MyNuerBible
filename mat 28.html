<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
28 <br />
Jiëc Yecu li̱th <br />
(Mak 16:1-10, Luk 24:1-12, Jɔ̱ɔ̱n 20:1-10) <br />
1Kɛ kɔr ca̱ŋ lɔ̱ŋä ji̱ Juudh, bakä ɣɔaa kɛ cäŋ in jio̱liɛn, cu Mɛri raan Mag-da-la kɛ Mɛri in dɔ̱ŋ gua̱a̱th kunyä wä gui̱l. 2Kä nɛnɛ, cuɛ tekɛ lath piɛny mi di̱i̱t, kɛ ɣöö ci jääk Kua̱r ni Kuɔth ben piny nhial, cuɛ päm rial gekä thok kɔ̱kä, kä cuɛ nyuur wi̱i̱dɛ. 3Kä buɔy guec pua̱nydɛ ce̱tkɛ yiel nhial, kä bieynikɛ buɔykɛ ce̱tkɛ kɛ kën. 4Kä cu yiëën dual ɛlɔ̱ŋ kɛ jääk, a bikɛ ce̱tkɛ nɛy ti ci li̱w. 5Kä cu jääk Kuɔth nhial män jiök i̱, “/Cuarɛ dual, kɛ ɣöö ŋa̱cä jɛ ɛn ɣöö görɛ ni Yecu ëë ca pua̱t jiaath. 6Thilɛ jɛ ɛn wanɛ, jɛn cɛ rɔ jiɛc li̱th, ce̱tkɛ mëë cɛ lar. Bia nɛnɛ gua̱a̱th ëë ca tɔ̱a̱c thi̱n. 7Kä wiaa kɛ pɛ̈th, kä la̱rɛ jɛ ji̱ kɔaarɛ ɛn ɣöö cɛ rɔ jiɛc li̱th, kä jɛn wëë kä Gɛ̈-lɛ-li kɛ nhiam kä yɛ. Bia jɛ wä nɛn ɛn wi̱ni, kä tiɛtdɛ mëë cä la̱r yɛ.” 8Kä inɔ cukɛ jiɛɛn kɛ pɛ̈th guäth kunyä, kɛ dual kɛnɛ tɛ̈th lɔaac mi di̱i̱t, kä cukɛ riŋ kɛ ɣöö bikɛ jɛ wä la̱r ji̱ kɔaarɛ. 9Kä nɛnɛ, cu Yecu röm kɛ kɛ, cuɛ wee i̱, “Malɛ!” Cukɛ ben kä jɛ, cukɛ jɛ käp ciökni, kä cukɛ jɛ pal. 10Kä cu Yecu kɛ jiök i̱, “/Cuarɛ dual, wiaa la̱rɛ jɛ dämaari ɛn ɣöö bikɛ wä kä Gɛ̈-lɛ-li, kä bikɛ ɣä wä nɛn ɛn wi̱ni.” <br />
Lär yiëëni kɛ min ci tuɔɔk <br />
11Kä min wä män cu tha̱a̱ŋ yiëëni wä rɛy rɛ̈ɛ̈k, kä cukɛ ti diaal tin ci tuɔɔk wä la̱t bööth palä tin di̱t. 12Kä mëë cikɛ rɔ̱ dol kɛɛl kɛ di̱t nath cukɛ ruac kärɔ̱, cukɛ yio̱w ti ŋuan ka̱m lathkëëri, 13wäkɛ i̱, “La̱rɛ jɛ naath ɛn ɣöö ci ji̱ kɔaarɛ ben kɛ wäär, kä cikɛ puɔ̱nydɛ kual mëë ta̱kɔ ni̱n. 14Kä mi wä rueec mɛmɛ liŋ, bakɔ lɔcdɛ jakä ro̱ŋ, kä bia kään rɛy rikä.” 15Kä inɔ cukɛ yio̱w ka̱n, kä cukɛ jɛ la̱t ce̱tkɛ min ca la̱r kɛ. Kä ruac ɛmɛ ŋotdɛ latkɛ jɛ rɛy ji̱ Juudh amäni wa̱lɛ. <br />
Jäk jaakni Yecu <br />
(Mak 16:14-18, Luk 24:36-49, Jɔ̱ɔ̱n 20:19-23, Lät 1:6-8) <br />
16Täämɛ cu ji̱ kɔaarɛ da̱ŋ wäl kɛl wä kä Gɛ̈-lɛ-li, wäkɛ wi̱i̱ pa̱a̱m in ci Yecu ɛ nyuɔ̱th kɛ. 17Kä mëë cikɛ jɛ nɛn, cukɛ jɛ pal, kä te tha̱a̱ŋkiɛn kɛ diw. 18Kä cu Yecu ben kä kɛ, cuɛ kɛ jiök i̱, “Lua̱ŋ nhial kɛnɛ piny kɛɛliw ca jɛ ka̱m ɣä. 19Kä wiaa, kä jakɛ naath kä ji̱ kɔaarä rɛy dööri diaal, kä lakɛ kɛ kɛ ciöt Gua̱a̱r in te nhial, kɛ Gat, kɛ Yiëë in Gɔaa in Rɛl Rɔ, 20kä ŋi̱eecɛ kɛ, kɛ ɣöö bikɛ ruaacni diaal tin ca la̱t yɛ luɔ̱th. Kä tiɛmɛ jɛ, ɣän a kɛɛl kɛ yɛ ni ciaŋ amäni guut ɣɔaa.” <br />
<h3><a href="mat chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
