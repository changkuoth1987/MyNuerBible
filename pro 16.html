<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
16 <br />
1Ca̱r ɛ duŋ ran, <br />
kä luɔc kä duɔ̱ɔ̱r bëë <br />
kä Kuoth Nhial. <br />
2Kä cär ran diaal gɔwkɛ kä jɛ, <br />
kä Kuoth Nhial thɛmɛ yiëë. <br />
3Kämni lätku diaal Kuoth Nhial, <br />
bi cärku diaal gɔw. <br />
4Ci Kuoth Nhial ti diaal la̱t <br />
kɛ luɔtdiɛn, <br />
amäni gua̱n dueeri <br />
kɛ cäŋ rikä. <br />
5Kä ram liak rɔ <br />
lo̱k Kuoth Nhial jɛ, <br />
kä ŋäcni jɛ /cɛ kɛ bi päl <br />
baaŋ bɛ kɛ ro̱ŋ. <br />
6Ba duer pälikä kɛ nhök <br />
kɛnɛ ŋa̱th, <br />
kä kɛ luth Kuɔth bi raan <br />
jiäk päl. <br />
7Kä mi tɛth lɔc Kuɔth Nhial <br />
kɛ lät ran, <br />
la mocɛ jɛ kɛ mal kamädɛ <br />
kɛnɛ ji̱ tɛ̈rɛ. <br />
8Gɔaa ni ria̱ŋ mi tɔt <br />
kɛ duɔ̱p cuuŋä, <br />
kä ria̱ŋ mi di̱i̱t <br />
kɛ duɔ̱p dui̱rä. <br />
9La cär raan kɛ wi̱cdɛ, <br />
bi Kuoth Nhial ɛ kulɛ <br />
lua̱k thi̱n. <br />
10La ruac kuäär kɛ pɛl mi di̱i̱t, <br />
kä /cɛ duer la latdɛ. <br />
11Kä theem mi päär ɛ duŋ <br />
Kuɔth Nhial, <br />
nyin thëm diaal lätkɛ jɛn. <br />
12Kä kua̱r lökɛ lät ti jiäk, <br />
kɛ ɣöö yiathkɛ ruec piny <br />
kɛ cuɔ̱ɔ̱ŋ. <br />
13Kä nhɔk kuäär ni ram <br />
mi lat cuŋ, <br />
kä la mocɛ ni gua̱n cuŋni <br />
kɛ gua̱a̱th. <br />
14Kä gak kua̱r no̱o̱ŋɛ ni lia̱a̱, <br />
kä la jak ram mi pɛl lɔcdɛ <br />
kä gɔaa. <br />
15Mi buɔy lɔc kua̱r te tëk wan ɔ, <br />
kä gɔɔydɛ ce̱tdɛ kɛ nhiaal <br />
ruëël. <br />
16Kä jekdu kɛ pɛlä gɔaa ni jɛn <br />
kä da̱a̱p, <br />
kä ŋäc ŋɔaani gɔaa ni jɛn <br />
kä ciɛk in bo̱r. <br />
17Duɔ̱ɔ̱p gua̱n cuŋni <br />
gɔ̱ɔ̱lɛ jiäk, <br />
kä ram tiit duɔ̱ɔ̱pdɛ <br />
gaŋɛ tëkdɛ. <br />
18Kä liak naŋɛ raan rikä, <br />
kä kac jakɛ raan kä pɛn. <br />
19Gɔaa ni ɣöö lapi can <br />
kä muɔ̱li kɛ yiëë, <br />
kä ɣöö bi pɛ̈ɛ̈c nyuak <br />
yɛnɛ ji̱ liakä. <br />
20Kä ram liŋ ruac bi nyinkɛ gɔw, <br />
kä tɛ̈th lɔaac akɛ ram ŋääth <br />
ni Kuoth Nhial. <br />
21Ram mi pɛl ŋa̱ckɛ jɛ <br />
kɛ ŋäc ŋɔaanidɛ, <br />
kä ŋa̱ckɛ ram mi gɔw rieetkɛ <br />
kɛ ruacdɛ. <br />
22Kä nɛy tin tekɛ ŋäc ŋɔaani <br />
ɛ tëk kä kɛ, <br />
ku dɔ̱ɔ̱r da̱k lɛ nöŋ nɛy <br />
tin dɔa̱a̱r. <br />
23Kä ram mi pɛl la cärɛ <br />
a/kenɛ ni ruac, <br />
kä latdɛ ni mi gɔaa ni jɛn. <br />
24Kä rieet ti gɔw ce̱tkɛ <br />
kɛ liɛɛth tuar, <br />
comkɛ kɛ yiëë kä gɔw kɛ <br />
kɛ puɔ̱ny ran. <br />
25Tëë kɛ duɔ̱ɔ̱p mi ce̱tkɛ <br />
mi gɔaa kɛ raan, <br />
kä bi thuɔ̱kdɛ wa̱a̱ ni <br />
lia̱a̱ kä jɛ. <br />
26La go̱o̱r lɔc raam mi läät la̱t, <br />
kɛ ɣöö dee buɔthdɛ wä thuuk. <br />
27La ram mi thil luɔt <br />
a caar ni ti jiäk, <br />
kä ce̱t laatkɛ ni kɛ mac waŋä. <br />
28La ji̱ däkä a lat ni ti jiäk, <br />
kä ji̱ luɔm da̱kɛ nɛy ti mäth. <br />
29Kä nɛy ti ji̱ köör kaŋkɛ <br />
ji̱ thieekädiɛn, <br />
kä buathkɛ kɛ dup mi jiääk. <br />
30Kä ram mi duäny raan kɛ waŋdɛ, <br />
caarɛ ni mi jiääk. <br />
31Buay wec ɛ kum wutdä pua̱ny, <br />
kä no̱o̱ŋɛ tëk mi gɔaa. <br />
32Kä ram kuiy gakdɛ gɔaa ni jɛn <br />
kä wääth, <br />
kä gɔaa ni rial ran kɛ rɔ ikä <br />
kä ruec wec kɛɛliw. <br />
33La yor naath gaakni <br />
kɛ ɣöö ba duɔ̱ɔ̱r ŋa̱c, <br />
duundɛ ɣöö ku luɔcdɛ la te <br />
kä Kuoth Nhial. <br />
<h3><a href="pro chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
