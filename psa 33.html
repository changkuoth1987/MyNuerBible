<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
33 <br />
Dit puɔnyä Kuɔth <br />
1Puanyɛ Kuoth Nhial lö ji̱ cuŋni, <br />
kɛ ɣöö ro̱ŋ yɛn kɛ liakdɛ. <br />
2Puanyɛ Kuoth Nhial kɛ thom, <br />
pua̱tdɛ jɛ thom mi tekɛ wäŋ wäl! <br />
3Kä këtdɛ jɛ dit mi pay cak, <br />
pua̱tdɛ jɛ thom agɔaa, <br />
kä puanyɛ jɛ kɛ jɔw mi di̱i̱t. <br />
4Ruac Kuɔth Nhial ɛ cuɔ̱ŋ, <br />
kä lätkɛ diaal kɛ thuɔ̱ɔ̱k. <br />
5Kä jɛn nhɔkɛ ni cuɔ̱ɔ̱ŋ <br />
kɛnɛ thuɔ̱k, <br />
wi̱c muɔ̱ɔ̱n cɛ thia̱a̱ŋ <br />
kɛ nhök Kuɔth Nhial. <br />
6Cu Kuoth Nhial pua̱a̱r cak <br />
kɛ ruacdɛ, <br />
cuɛ nyin puɔ̱ɔ̱rä diaal <br />
la̱t kɛ yiëëdɛ. <br />
7Kä cuɛ pi̱w baar ruɔl guäth kɛl, <br />
kä cuɛ bäpdiitni la̱t. <br />
8Ɛ wi̱c muɔ̱ɔ̱n ni kɛɛliw <br />
luth Kuoth Nhial, <br />
kä a ji̱ ɣɔaa diaal luɔ̱thkɛ jɛ! <br />
9Kä mi cɛ lat, la tuɔɔkɛ, <br />
mi cɛ lar, la jɔcɛ. <br />
10La Kuoth Nhial cär dööri <br />
a jak kä thil luɔt, <br />
la yärɛ ca̱a̱p nath. <br />
11Ruac Kuɔth Nhial tëë thi̱n <br />
amäni cäŋ kɛl, <br />
wä cär lɔaacdɛ kä ri̱c diaal. <br />
12Tɛ̈th lɔaac akɛ do̱r in Kuothdɛ <br />
mɔ Kuoth Nhial, <br />
nɛy tin cɛ mɛk ala nyinkɛ! <br />
13Kuoth Nhial guicɛ piny <br />
ni nhial, <br />
jɛn guicɛ gaat nath. <br />
14Ni guäth ciɛŋädɛ guicɛ <br />
nɛy diaal <br />
tin cieŋ wi̱i̱ muɔ̱ɔ̱n, <br />
15kɛ ɣöö ɛ jɛn lät lo̱c <br />
nɛɛni diaal ɔ, <br />
kä ŋäcɛ tin diaal tin la̱tkɛ. <br />
16Thilɛ kuäär mi ka̱nkɛ <br />
kɛ ŋuan rɛ̈mdɛ, <br />
kä thilɛ wääth köör <br />
mi leny rɔ kɛ buɔ̱mdɛ. <br />
17Jio̱k köör /cɛ naath dëë joc, <br />
kä /cɛ naath dëë kän kɛ buɔ̱mdɛ. <br />
18Wäŋ Kuɔth Nhial tekɛ kɛɛl <br />
kɛ tin luɔ̱thkɛ jɛ, <br />
kɛnɛ nɛy tin ŋa̱thkɛ ni nhökdɛ <br />
min thil pek, <br />
19kɛ ɣöö bɛ kɛ kän li̱th, <br />
kä bɛ kɛ jak kä tëk rɛy buath. <br />
20Bi ti̱eyda lip ni Kuoth Nhial, <br />
ɛ jɛn la luääkda kä ko̱tda mɔ. <br />
21Kä ɛ jɛn tɛth lo̱ckɔ kɛ jɛ mɔ, <br />
kɛ ɣöö ŋääth nɛy ni ciötdɛ <br />
min rɛl gɔɔydɛ rɔ. <br />
22A nhökdu min thil pek bëë kä kɔ <br />
lö Kuoth Nhial, <br />
kɛ ɣöö cakɔ ŋa̱thda la̱th kä ji̱. <br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
