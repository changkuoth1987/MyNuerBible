<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
147 <br />
Liakɛ Kuoth kɛ ti̱etdɛ kɛ Jɛ-ru-tha-lɛm <br />
1Liakɛ Kuoth Nhial! <br />
Agɔaa ɛn ɣöö banɛ <br />
Kuothdan puany, <br />
kɛ ɣöö ɛ cuɔ̱ɔ̱ŋ <br />
kä ɛ tɛ̈th lɔaac, <br />
ɛn ɣöö banɛ jɛ puany kɛ diit. <br />
2Ci Kuoth Nhial Jɛ-ru-tha-lɛm täth, <br />
kä cɛ ji̱ I-thɛ-rɛl <br />
luɔ̱ɔ̱c jɔk pɛɛcä. <br />
3Kä cɛ nɛy tin ci lo̱ckiɛn baath <br />
nyɔk kɛ buɔ̱m, <br />
kä cɛ buɔ̱ɔ̱tkiɛn jakä gɔw. <br />
4Kä jɛn ŋäcɛ pek ciɛri, <br />
kä cɛ kɛn diaal mockɛ ciööt. <br />
5Kuääran di̱tdɛ, <br />
kä tëë kɛ buɔ̱m mi di̱i̱t. <br />
Kä ŋäc ŋɔaanidɛ /ca dëë <br />
luäŋ kɛ thëm. <br />
6Kä jɛn Kuoth Nhial <br />
kapɛ ga̱y nhial, <br />
kä yorɛ ji̱ nyuɔɔni piny. <br />
7Ki̱etdɛ Kuoth Nhial diit <br />
tɛthä lɔaac, <br />
ki̱etdɛ Kuothdan diit kɛ thom. <br />
8Kä cɛ nhial thiäŋ kɛ pua̱a̱r, <br />
kä cɛ nhiaal rialikä <br />
kɛ kui̱ piɛny, <br />
kä cɛ juaac jakä <br />
wuɔ̱thni päämni. <br />
9Kä cɛ ley moc mi̱ethdiɛn, <br />
kä mi̱i̱thɛ dɛy diitni <br />
mi cikɛ ciöt. <br />
10/Ci lɔcdɛ tɛth kɛ buɔ̱m <br />
jiöŋkööri, <br />
kä /ci lɔcdɛ tɛth <br />
kɛ pual ran, <br />
11duundɛ ɣöö tɛth lɔc Kuɔth Nhial <br />
kɛ nɛy tin luɔ̱thkɛ jɛ, <br />
kɛnɛ nɛy tin ŋa̱thkɛ ni nhökdɛ <br />
mi thil pek. <br />
12Liakɛ Kuoth Nhial <br />
lö Jɛ-ru-tha-lɛm! <br />
Liakɛ Kuothdu lö Dha-yɔn! <br />
13Kä cɛ thiekni wecdun jakä bum, <br />
kä cɛ gaatku poth rɛydu. <br />
14Kä cɛ ji̱ moc mal <br />
kɛ ji̱ thieekädu, <br />
kä cɛ ji̱ moc kɛ bɛl ti gɔw. <br />
15Jɛn cɛ ruacdɛ la̱t wi̱c muɔ̱ɔ̱n, <br />
kä cua ruacdɛ la̱t kɛ pɛ̈th. <br />
16Kä cu thäc ɣɔw kum ce̱tkɛ pa̱ta̱n, <br />
kä cuɛ pi̱w tin ca rɔ̱ käp <br />
ruɔr piny ce̱tkɛ ŋɛ̈th. <br />
17Kä cuɛ nhiaal guiiyni yuɔr piny <br />
ce̱tnikɛ dööl, <br />
kä ɛŋa mi dëë kɔ̱c in cɛ <br />
ja̱k luäŋ kɛ ruɔ̱t? <br />
18Kä cuɛ ruacdɛ lat, <br />
kä cu pi̱ tin ca rɔ käp dhia̱y. <br />
Kä cuɛ jiɔamdɛ jakä put, <br />
kä cuɛ pi̱w cu lɔk. <br />
19Kä cuɛ ruacdɛ la̱r Je-kɔb, <br />
kä cuɛ ŋuɔ̱tkɛ kɛnɛ luëëkɛ <br />
la̱r I-thɛ-rɛl. <br />
20/Kenɛ lät inɔ kɛ döör tin kɔ̱ŋ, <br />
kui̱c kɛn ŋuɔ̱tkɛ. <br />
Liakɛ Kuoth Nhial! <br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
