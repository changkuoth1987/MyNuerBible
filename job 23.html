<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
23 <br />
Luɔ̱c I-yob kɛ jɛ <br />
1Kä cu I-yob jɛ loc i̱, <br />
2“Amäni ɛn walɛ ŋuɔtdä thiëëcä <br />
Kuoth ɛlɔ̱ŋ, <br />
cɛ tetdɛ jak kä thiɛk kɛ ɣä <br />
a /cɛ lulä lɛ liŋ. <br />
3Aɣ, duŋ mi ŋa̱cä gua̱a̱th in dëë <br />
jɛ jek thi̱n, <br />
kɛnɛ mi dëë wä guäth ciɛŋädɛ! <br />
4Ɣän dëë ruacdä lat nhiamdɛ, <br />
a dëë cuŋkä diaal lat. <br />
5A dëë min derɛ luɔcä liŋ, <br />
kä dëë min lätdɛ ɣä ŋa̱c. <br />
6Ɛ derɛ ɣä ku gak kɛ buɔ̱mdɛ <br />
min di̱i̱t? <br />
Eey, bɛ liŋ ni ɣä. <br />
7Ɛn wi̱ni dëë ram mi tekɛ cuŋ <br />
go̱o̱nydɛ lat nhiamdɛ, <br />
kä bɛ ɣä cu kän amäni cäŋ kɛl <br />
ɛn kuäär luɔ̱kdä. <br />
8“Kä duŋdɛ ɣöö mi cä wä kui̱c <br />
känyä ca̱ŋ, <br />
thilɛ jɛ thi̱n, <br />
kä mi cä wä kui̱c konyä ca̱ŋ, <br />
/ci ɣän jɛ jek bä. <br />
9Kä göörä jɛ kui̱c caam, <br />
duŋdɛ ɣöö cä jɛ jek, <br />
kä cua̱ jɛ lɛ go̱r kui̱c cuëëc, <br />
duŋdɛ ɣöö /ka̱n jɛ nɛn. <br />
10Kä jɛn ŋäcɛ duɔ̱ɔ̱p in cä guɔ̱ɔ̱r, <br />
kä mi wëë ɣä ɣɔ̱n, <br />
bä ce̱tnikɛ da̱a̱p mi lɛy lɛy. <br />
11Kä cua̱ guɔ̱ɔ̱r ni duɔ̱pkɛ, <br />
cua̱ tit ni dupkɛ ɛ <br />
/ka̱n ciɛc thi̱n. <br />
12Kä /ka̱n luëëkɛ päl <br />
kä cä guɔ̱ɔ̱r ni rieet kɛ, <br />
a /ci mɔ a min göörä. <br />
13Kä jɛn /cɛ rɔ gɛr, <br />
ɛŋa bi jɛ kulɛ ri̱tɔ? <br />
Kä jɛn lätdɛ ni min nhɔkɛ. <br />
14Kä jɛn bɛ la̱t ni min cɛ car <br />
kɛ kui̱dä, <br />
kɛn cär tɔ̱tɔ̱ tekɛ kɛ jɛ. <br />
15Kɛ kui̱c ɛmɔ ɣän dualä ɛlɔ̱ŋ <br />
nhiamdɛ, <br />
mɔ cä kɛn ti diaal <br />
ti̱ti̱ car ɔ, <br />
la dualä kɛ jɛ. <br />
16Kuoth cɛ ɣä moc kɛ bɛ̈c lɔaac, <br />
jɛn Kuoth in leny buɔ̱mdɛ <br />
ti diaal <br />
cɛ ɣä jak kä dualä ɛlɔ̱ŋ, <br />
17kɛ ɣöö ɣän /cä dual kɛ muth, <br />
ɛn muth ɛ col ɛ <br />
ci nhiamdä kumɛ.” <br />
<h3><a href="job chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
