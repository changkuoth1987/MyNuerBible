<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
32 <br />
Kuäär mi gɔaa mi bi ben <br />
1Nɛnɛ bi kuäär kuɔ̱m kɛ cuŋ, <br />
kä bi bööth ruëc kɛ thuɔ̱ɔ̱k. <br />
2Bi ram ɔ ce̱tnikɛ duel rɛy jiɔam, <br />
bɛ ce̱tnikɛ ko̱t rɛy thuɔ̱ɔ̱l, <br />
bɛ ce̱tnikɛ lo̱o̱l pi̱i̱ni <br />
guäth mi kööt, <br />
ce̱tdɛ nikɛ ti̱eep pa̱a̱m <br />
mi di̱i̱t rɛy rɛ̈w. <br />
3Ɛn wa̱nɔ bi wäŋ nɛɛni tin <br />
gui̱c cu guic, <br />
kä bi nɛy tin li̱ŋ cu liɛŋ. <br />
4Bi nɛy tin la diɛr <br />
tekɛ ŋäc ŋɔaani, <br />
kä bi nɛy tin la gi̱k <br />
ruac ɛ jɔc. <br />
5Kä /ca dɔ̱a̱r bi cɔli ram <br />
mi tekɛ ŋäc, <br />
kä /ca ram mi yɔŋ naath <br />
bi luɔ̱th. <br />
6Kɛ ɣöö dɔ̱a̱r bɛ la̱t ni <br />
nyin dɔ̱ɔ̱rä, <br />
kä la caarɛ ni ti jiäk, <br />
la lätdɛ ni dueer, <br />
kä caarɛ ni ti jiäk <br />
kɛ kui̱ Kuɔth Nhial, <br />
kä bänyɛ gua̱th buath piny <br />
ɛ thil mi̱eth, <br />
kä penɛ gua̱th rɛ̈w pi̱w. <br />
7Ram mi dɔ̱a̱r la lätdɛ ni <br />
ti jiäk, <br />
la cääpɛ ni nyin jiäkni, <br />
kä la däkɛ can kɛ ruac mɛɛtdä, <br />
ɛ cäŋ thiec ɛ cuɔ̱ɔ̱ŋ. <br />
8Duundɛ ɣöö ram mi gɔaa <br />
la caarɛ ni ti gɔw, <br />
kä la cuŋɛ ni rɛy <br />
lätni ti gɔw. <br />
Luek mään ti ci ria̱ŋ <br />
9Jiacɛ rɔ̱ lö yɛn män <br />
tin thil riɛk, <br />
kä liɛŋɛ ruacdä, <br />
liɛŋɛ min latdä lö nyier <br />
tin ci ria̱ŋ. <br />
10Kɛ gua̱a̱th mi ce̱tkɛ ruɔ̱n, <br />
bia dual lö män tin ci ria̱ŋ, <br />
kɛ ɣöö bɛ thil buɔ̱cni ti ba ŋɛr, <br />
kä thilɛ dɛy jiɛn ti ba pon. <br />
11A yɛ lathɛ lö män tin ci ria̱ŋ, <br />
yɛn nɛy tin cieŋ <br />
a thil riɛk, <br />
luɔnyɛ bieynikun ta̱yɛ juutdä, <br />
riɛthɛ ni lɛtkun kɛ cuali. <br />
12Pa̱tdɛ ni lo̱ckun kɛ ɣöö /ken <br />
ka̱a̱k tin gɔw ciɛk, <br />
kä ci kak wal kɛ kui̱ kɔaŋ <br />
thil dɛy, <br />
13kɛ ɣöö ci do̱ny ni kuiy kɛnɛ <br />
wa̱th muun nɛɛnikä, <br />
kɛ thuɔ̱k parɛ dho̱r diaal tin <br />
tɛth lo̱c nath thi̱n kɛnɛ <br />
wec in thieŋ <br />
kɛ tɛ̈th lɔaac. <br />
14Ba dho̱r tin bum pa̱l ruëëc, <br />
kä ba wi̱i̱ tin ciaŋkɛ <br />
ɛlɔ̱ŋ päl, <br />
dho̱r kɛnɛ biɛɛni ga̱ŋ bi kɛn a duël <br />
leeyni amäni cäŋ kɛl, <br />
ba nhɔk ni jɛ ɛ muɔ̱li, <br />
kä ba gua̱a̱th la̱k deet, <br />
15amäni mi ca kɔn wuɔ̱c <br />
yiëë ni nhial, <br />
a bi därdɔaar a mun <br />
ciɛkä bɛɛl, <br />
kä bi mun ciɛkä bɛɛl a rup. <br />
Ruec Kuɔth malä <br />
16Ni därdɔaar ba thuɔ̱k jek thi̱n, <br />
kä bi cuŋ te muun <br />
ciɛkä bɛɛl. <br />
17Kä bi dɛy cuŋni a mal, <br />
bi luɔt cuŋni a päl piny <br />
kɛnɛ ŋa̱th amäni cäŋ kɛl. <br />
18Bi nɛɛkä cieŋ guäth malä, <br />
bikɛ cieŋ guäth malä <br />
mi tekɛ päl piny. <br />
19Cäŋ bi nhiaal guiiyni rup däk, <br />
kä bi wec da̱k kɛɛliw. <br />
20Tɛ̈th lɔaac akɛ yɛn nɛy tin <br />
ci pi̱eth gëëkni <br />
pi̱i̱ni diaal, <br />
tin ca thääk kɛnɛ muɔ̱li <br />
lony ɛ lɔr. <br />
<h3><a href="isa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
