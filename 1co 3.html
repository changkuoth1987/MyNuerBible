<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<p>3 <br />
  La̱a̱t Kuɔth <br />
  1Kä ɣän, dämaari, /cä bi ruac kɛ yɛ ce̱tkɛ ji̱ yieekä, kä bä ruac kɛ yɛ ce̱tkɛ ji̱ ri̱eŋ, ce̱tkɛ ruɔri ti tɔatni rɛy Kritho. 2Ɣän cä yɛ ruëëth kɛ cak, a /ci mɔ a mi̱eth mi dɔk, kɛ ɣöö /ka̱nɛ rɔ̱ rialikä kɛ kui̱dɛ. Kä a cäŋɛ ɛn täämɛ, /ken yɛn rɔ̱ ni rialikä, 3kɛ ɣöö ŋuɔtdɛ ala ji̱ ri̱eŋ. Kä min ŋot tiɛɛl kɛnɛ gak kamnikun, /ci yɛn a ji̱ ri̱eŋ, kä ciëŋɛ kɛ ciaŋ nath? 4Kɛ ɣöö mi lar ram kɛl ɛ i̱, “Ɛ ɣän raan Puɔl,” kä laar ram mi dɔ̱diɛn ɛ i̱, “Ɛ ɣän raan A-pɔ-löth,” /ci yɛn cieŋ kɛ pek ciɛŋä nath? <br />
  5Kä A-pɔ-löth ɛŋa? Kä Puɔl ɛŋa? Kɛ ji̱ läätdä ti ca yɛ nööŋ ŋäthä ce̱tkɛ min ci Kuäär ɛ ka̱m ramɔ i̱ bɛ la̱t. 6Ɣän cä pi̱eth, kä ci A-pɔ-löth kɛ wac, kä ci Kuoth kɛ jakä pith. 7Kä ɛnɔ, /ciɛ pi̱i̱th kiɛ wääc ɛnɔ tee luɔt ɔ, ɛ jɛn Kuoth kärɔa min jakɛ kä pith. 8Ram mi pi̱i̱th kɛnɛ ram mi wääc päärkɛ, kä bi ramɔ mucdɛ jek kɛ pek la̱tdɛ. 9Kɛ ɣöö kɛ kɔn la̱a̱t Kuɔth ti lät kɛɛl. Kä kɛ yɛn kak Kuɔth, kä kɛ yɛn ti̱c Kuɔth bä. <br />
  10Kä ce̱tkɛ puɔ̱th baaŋ Kuɔth in cɛ ka̱m ɣä, cä keŋ rialikä ce̱tkɛ läät mi kuur, kä lät radɔ̱diɛn wi̱cdɛ. A ramɔ nik la̱t in lätdɛ ni jɛ. 11Kɛ ɣöö thilɛ ram mi dee keŋ täth a /ci mɔ a min ca la̱t ni wen. Keŋ ɛmɔ ɛ jɛn Yecu Kritho. 12Täämɛ mi cuŋ raan luaak wi̱i̱ keŋä kɛ da̱a̱p, kiɛ ciɛk in bo̱r, kiɛ pääm ti di̱t kökdiɛn, kiɛ jiɛn, juaac, kiɛ nyon, 13bi la̱t raamɔ jɔɔc. Kɛ ɣöö bi cäŋ luɔ̱k ɛ nyoth kɛɛliw, kä ba jɛ nyoth kɛ mac, kä bi mac lät tin ca lat ɛ ram ɛmɔ ɣɔ̱n. 14Kä mi bi min ca täth wi̱i̱ keŋä ɛmɔ ŋot kɛ cuɔ̱ŋ, bi ram in tääth jɛ muc jek. 15Kä mi ca min ca täth waaŋ, bi tääth la̱tdɛ bath, ba kän ni tääth kärɔa, ce̱tkɛ mi känɛ kɛ mac. <br />
  16Yɛn /cia jɛ ŋäc, ɛn ɣöö lapɛ luaak Kuɔth, kä cieŋ Yiëë Kuɔth rɛydun? 17Mi yär raan luaak Kuɔth bi Kuoth ram ɛmɔ däk, kɛ ɣöö luaak Kuɔth rɛlɛ rɔ, kä kɛ yɛn luaak Kuɔth ɛmɔ. <br />
  18Yɛn /cuarɛ rɔ met. Mi caar raan ɛ i̱ pɛlɛ ɛn runi ti̱ti̱, a jɛ la dɔ̱a̱r kɛ ɣöö bɛ pɛl kɛ thuɔ̱k. 19Kɛ ɣöö pɛl ɣɔaa ɛmɛ ɛ dɔ̱ɔ̱r kä Kuɔth. Kɛ ɣöö ca jɛ gɔ̱r i̱,#3:19 I-yob 5:13. <br />
  “Jɛn kääpɛ nɛy tin pɛl <br />
  rɛy ca̱a̱pnikiɛn,” <br />
  20Kä ca jɛ lar guäth mi dɔ̱ŋ i̱,#3:20 Diit 94:11. <br />
  “Kuäär ni Kuoth ŋäcɛ cär nɛɛni ti pɛl, <br />
  ɛn ɣöö thilɛ kɛ luɔt.” <br />
21Kä a thil ram mi liak min la̱tkɛ ɛ naath. Kɛ ɣöö ti diaal kɛ nyinkun, 22a cäŋɛ Puɔl, kiɛ A-pɔ-löth, kiɛ Thi̱i̱-päth, kiɛ ɣɔw ɛmɛ, kiɛ tëk, kiɛ lia̱a̱, kiɛ täämɛ mɛ, kiɛ nhiam, kɛn diaal kɛ nyinkun, 23kä yɛn lapɛ nɛy Kritho, kä Kritho ɛ raan Kuɔth. </p>
<h3><a href="1co chapter.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<p><br />
</p>
</body>
</html>
