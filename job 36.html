<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
36 <br />
1Kä cu Ɛ-liɣu ruacdɛ cuɔ̱p wee i̱, <br />
2“Te ni kɛɛl kɛ ɣä kä mi tɔt, <br />
bä kulɛ nyuɔ̱th ji̱, <br />
ɛn ɣöö tëë ti dëë lat kɛ <br />
gua̱a̱th Kuɔth. <br />
3Kɛ ŋäc ŋɔaanidä min di̱i̱t, <br />
bä ji̱ la̱t cuɔ̱ɔ̱ŋ Cääkädä. <br />
4Kä bä la̱r ji̱ kɛ thuɔ̱k ɛn ɣöö <br />
ruacdä /ciɛ baŋ, <br />
kɛ ɣöö ɛn ram ɛ te kɛɛl <br />
kɛ ji̱ mi ŋäcɛ ŋɔak. <br />
5“Kä nɛnɛ Kuoth bumɛ, <br />
kä thilɛ ram mi lo̱kɛ, <br />
jɛn bumɛ, kä ŋäcɛ ŋɔak. <br />
6Kä /cɛ ram mi jiääk päl a tëk, <br />
kä kämɛ nɛy tin ciaŋkɛ <br />
a jiäk cuɔ̱ɔ̱ŋdiɛn. <br />
7Kä la tiitdɛ ji̱ cuŋni, <br />
kä la kämɛ kɛ kuäär kɛnɛ <br />
liak mi do̱raar. <br />
8Kä mi ca naath pua̱t kɛ kuatni, <br />
a ca kɛ moc riɛk kɛ kui̱ <br />
lätnikiɛn, <br />
9la Kuoth kɛ a lär lätkiɛn, <br />
kɛnɛ dueerkiɛn tin ca <br />
la̱t liakä. <br />
10Kä bɛ kɛ cu jak kä liɛŋkɛ luek, <br />
kä bɛ kɛ jiök i̱ rietdɛ rɔ̱ <br />
kä dueerkun. <br />
11Kä mi cikɛ jɛ luɔ̱th, <br />
kä ba lätikä, <br />
bikɛ duɔth teekädiɛn <br />
thuk agɔaa, <br />
kä bikɛ runkiɛn thuk kɛ mal. <br />
12Kä mi /ken kɛn ɛ luɔ̱th, <br />
bikɛ li̱w ko̱o̱r, <br />
kä bikɛ li̱w a /cikɛn ɛ ŋäc. <br />
13“La nɛy tin thil Kuoth gak <br />
rɔm kɛ lo̱ckiɛn, <br />
kä mi däk kɛn /cikɛn luäk <br />
a thieec. <br />
14La li̱w kɛ ni ŋuɛɛtädiɛn, <br />
kä la thuk tëkdiɛn nikɛ pöc. <br />
15Kä la luäkɛ nɛy tin cuc <br />
mi tekɛ kɛ riɛk, <br />
kä ruacɛ kɛ kɛ, kɛ kui̱ <br />
däkdiɛn. <br />
16Kä la kämɛ ji̱ raar rɛy rikni <br />
kä bɛ ji̱ naŋ guäth <br />
mi thil jiääk, <br />
kä kämɛ ji̱ tin diaal <br />
tin go̱o̱ri. <br />
17“Kä täämɛ ŋɔ̱ɔ̱ŋ luk <br />
ji̱ dueeri ji̱, <br />
te ni luk kɛ kui̱ cuŋni <br />
lɔɔcdu. <br />
18Kä tit rɔ a thil ram mi mɛt ji̱, <br />
a ji̱ /ca bi naŋ gekä kɛ kök <br />
yio̱o̱ni ti ŋuan. <br />
19Kä /ci ria̱ŋdu ji̱ dëë kän, <br />
kiɛ buɔ̱mdu rɛy rikä? <br />
20Kä /cu lip ni wäär, <br />
kɛ ɣöö bi naath wä däk <br />
dho̱rikiɛn. <br />
21Car wi̱cdu, cu guur ni duer <br />
cu nhɔk ni jɛ kɛ kui̱ däkädu. <br />
22Kä nɛnɛ, Kuoth tëë kɛ buɔ̱m, <br />
kä ɛŋa mi la ŋi̱i̱c <br />
mi ce̱tkɛ jɛ? <br />
23Kä ɛŋa ci jɛ nyuɔ̱th duɔ̱pkɛ mɔ, <br />
kiɛ dëë jɛ jiök i̱, <br />
‘Ci duer la̱t’? <br />
24“Kä timɛ ɛn ɣöö bi lätkɛ la̱t <br />
tëë puanykɛ ni jɛ ɛ naath <br />
kɛ dit. <br />
25Kä ca kɛ nɛn ɛ naath diaal, <br />
guic kɛn ɛ ni nɔ̱a̱nä. <br />
26Kä nɛnɛ, Kuoth di̱t ni jɛn, <br />
kä /canɛ jɛ dëë luäŋ kɛ ŋäc, <br />
kä /canɛ pek runikɛ <br />
dëë met ŋa̱c. <br />
27Kä ɛ jɛn kän pi̱w piny ɔ, <br />
kä bɛ kɛ jak kä dɛm <br />
ala nhiaal, <br />
28ku wuɔ̱n kɛ la jak kä bëë piny, <br />
bɛ cua̱ nhiaal mi di̱i̱t <br />
mi dem naath ikä. <br />
29Kä tëë kɛ ram mi dee jɛ ŋa̱c <br />
ɛn ɣöö, <br />
bɛ pua̱a̱r jak kä te nhial, <br />
kä bɛ ma̱a̱r ni guäth cieŋädɛ? <br />
30Kä nɛnɛ cɛ ma̱a̱r dääkä nhial <br />
kä thieeŋɛ yiër kɛ pi̱w. <br />
31Ruaacɛ naath kɛ jɛn duɔ̱ɔ̱p ɛ mɔ, <br />
kä ŋunɛ mi̱eth mi di̱i̱t <br />
mi ro̱ŋ. <br />
32Kä ɛ jɛn te yiel nhial <br />
tetädɛ mɔ, <br />
kä ɛ jɛn lat ɣöö bɛ yiel ɔ. <br />
33Kä wuɔ̱w nhial latdɛ bendɛ, <br />
kɛ kui̱ gaak tiilädɛ <br />
kɛ ti jiäk. <br />
<h3><a href="job chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
