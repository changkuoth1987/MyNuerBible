<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
26 <br />
Dit puɔnyä Juda <br />
1Ɛn cäŋ ɛmɔ dit ɛmɛ ba jɛ kɛt muun Juda wëë i̱, <br />
“Te nɛy kɛ wec mi bum, <br />
Kuoth puɔ̱nydɛ gaŋɛ pa̱nynikɛ. <br />
2Lɛp thi̱ekni wec, <br />
kɛ ɣöö bi do̱r in <br />
lät cuŋ wä rɛc, <br />
kɛn nɛy tin tiɛtkɛ ŋa̱th. <br />
3Kä tit mal in thuɔ̱k, <br />
kɛ ram in cuŋ ni kä ji̱, <br />
ram in ci ŋa̱thdɛ <br />
la̱th kä ji̱. <br />
4Ŋäth ni Kuoth Nhial <br />
amäni cäŋ kɛl, <br />
kɛ ɣöö Kuoth Nhial ni Kuoth <br />
ɛ päm mi do̱raar. <br />
5Cɛ nɛy tin liakɛ rɔ luɔ̱c piny, <br />
cɛ wec in cieŋkɛ thi̱n däk, <br />
cɛ jɛ däk ɛ ca ni tup. <br />
6Ca jɛ dɔny kä piny kɛ ciök, <br />
ca jɛ dɔany ɛ can, <br />
ca jɛ jäl ɛ nɛy tin <br />
thil ŋu.” <br />
7Duɔ̱ɔ̱p gua̱n cuŋni ɛ carcar, <br />
lö Kuoth ci duɔ̱ɔ̱p cuŋni <br />
jak kä puɔth. <br />
8Bakɔ guɔ̱ɔ̱r ni ŋuɔ̱tku <br />
lö Kuoth Nhial, <br />
kä bakɔ lip ni ji̱, <br />
kä kɛ̈k cio̱tädu, <br />
ɛ jɛn min go̱o̱r lo̱ckɔ ni jɛ. <br />
9Go̱o̱r ti̱eydä ta̱a̱ kɛ̈ɛ̈l <br />
kɛ ji̱ kɛ wäär, <br />
kä go̱o̱r yiëëdä ji̱ kɛ thuɔ̱k. <br />
Mi wä lukdu wä ben wi̱i̱ muɔ̱ɔ̱n, <br />
bi ji̱ muɔ̱ɔ̱n ciaaŋ cuŋni ŋa̱c. <br />
10A cäŋ ca nɛy ti jiäk <br />
nyuɔ̱th gɔɔy, <br />
/cikɛ ciaaŋ cuŋni dëë ŋa̱c, <br />
ɛ cäŋ tekɛ muun cuŋni, <br />
la lät kɛn ni ti jiäk, <br />
kä /ca buɔ̱m Kuɔth Nhial ŋäc. <br />
11Kä lö Kuoth Nhial ci tetdu <br />
kap nhial, <br />
duundɛ ɣöö /ci kɛn ɛ nɛn. <br />
Nyuthni jɛ kɛ ɛn ɣöö nhɔki nɛɛku, <br />
jak nikɛ kä po̱c. <br />
Kä ɛ mac in ci tɔ̱w kɛ kui̱ <br />
ji̱ tɛ̈ru thuukɛ. <br />
12Lö Kuoth Nhial lätni <br />
nɛy kä mal, <br />
tin diaal tin cakɔ la̱t, <br />
kɛ tin ci lät kä kɔ. <br />
13Kä lö Kuoth Nhial ni Kuothda, <br />
ci kuth tin kɔ̱ŋ nɛy ruac, <br />
duundɛ ɣöö ŋa̱ckɔ ni <br />
ciötdu kärɔa. <br />
14Kɛn cikɛ li̱w, <br />
/ca rɔ̱ bi nyɔk kɛ tëk, <br />
kɛ ɣöö tin ci li̱w <br />
/ci yieykiɛn rɔ bi jiɛc, <br />
kä cikɛ gui̱l kɛ da̱k, <br />
ɛ ci kɛ̈kdiɛn jak kä thil <br />
ni kɛɛliw. <br />
15Ci do̱r jak kä di̱t <br />
lö Kuoth Nhial, <br />
ci do̱r jak kä di̱t ɛ <br />
liakɛ ji̱, <br />
ci këth wec muɔ̱ɔ̱n diaal <br />
lɛ̈k jɔk. <br />
16Lö Kuoth Nhial, ca ji̱ ben go̱r <br />
kɛ rikiɛn, <br />
kä mi wi̱i̱kɛ wä luek, <br />
bikɛ palni ji̱. <br />
17Kä lö Kuoth Nhial, <br />
cikɔ jak kä wiee nhiamdu, <br />
ce̱tnikɛ ciek mi daŋ rɔ <br />
kɛ mäc dapä. <br />
18Kɔn ruët nɛy kɛ gat, <br />
kä daŋ nɛy rɔ̱ kɛ bɛ̈c, <br />
kä thilɛ gat mi cakɔ dap. <br />
Thilɛ ka̱n mi cakɔ nööŋ wi̱i̱ muɔ̱ɔ̱n, <br />
kä /ken nɛy ji̱ <br />
wec muɔ̱ɔ̱n dap. <br />
19Kä bi nɛɛku tin ci li̱w <br />
rɔ̱ nyɔk kɛ tëk, <br />
bi pua̱nykiɛn rɔ̱ jiɛc li̱th. <br />
Kä yɛn nɛy tin cieŋ rɛy tuɔ̱ɔ̱r, <br />
jiacɛ rɔ̱ kä kɛtdɛ diit <br />
tɛthä lɔaac! <br />
Ce̱tkɛ min la thäc juaac <br />
a keer wi̱i̱ muɔ̱ɔ̱n, <br />
inɔ bi Kuoth Nhial nɛy <br />
tin ci li̱w jiɛc muun. <br />
20Bia nɛɛkä, bia wiaa duëlikun, <br />
kä ga̱kɛ thiekni duëli, <br />
tɔ̱a̱wɛ rɔ̱ kɛ gua̱a̱th mi tɔt, <br />
amäni mi ci ŋɛ̈ɛ̈nydɛ thuɔ̱k. <br />
21Nɛnɛ Kuoth Nhial bëë raar <br />
guäth cieŋädɛ, <br />
kɛ ɣöö bɛ ji̱ wec muɔ̱ɔ̱n <br />
ben duäc, <br />
kɛ kui̱ dueerikiɛn, <br />
bi mun riɛm in ca wuɔ̱th thi̱n lat, <br />
/cɛ nɛy tin ca näk <br />
thi̱n bi tɛ̱̈ɛ̱̈. <br />
<h3><a href="isa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
