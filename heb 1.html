<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
1 <br />
Rieet Kuɔth ti bëë kɛ gatdɛ <br />
1Ni wal ci Kuoth ruac kä ti nyin ŋuan kɛ gua̱ndɔɔŋnikɔn kɛ thuk göökni, kɛ dup ti gööl. 2Kä ɛn ni̱ni ti jɔak ti thia̱k ti, cɛ ruac kɛ kɔn kɛ Gat, min cɛ kuany kɛ ɣöö bɛ nyin wec muɔ̱ɔ̱n diaal guäl, kä ca ɣɔw cak kɛ jɛ. 3Jɛn min nyoth buay Kuɔth, kä ɛ jɛn cät Kuɔth pa̱ny, kääpɛ ɣɔw kɛɛliw kɛ rietdɛ min buɔ̱m. Mëë cɛ dueer thuk kɛ wuɔ̱c, cuɛ nyuur cuëëc Kua̱r in di̱t ni jɛn nhial. <br />
Di̱t Gatdä Kuɔth <br />
4Ɛn gat cu di̱t ni jɛn kä ja̱a̱k, kɛ ɣöö ciöt in ca ka̱m jɛ di̱t ni jɛn kä ciöötkiɛn. 5Kä thilɛ jääk ci Kuoth ɛ kɔŋ jiök ɔ i̱,#1:5a Diit 2:7. <br />
“Ɛ ji̱n Gatdä, <br />
ɛn wa̱lɛ ci ɣän a Guur.” <br />
Kä thilɛ jääk mi ci Kuoth ɛ jiök i̱,#1:5b 2 Tham 7:14. <br />
“Bi ɣän a Gua̱n, <br />
kä jɛn bɛ la Gatdä.” <br />
6Kä cuɛ jɛ lɛni lar bä, mëë no̱o̱ŋɛ kɛ̱̈ɛ̱̈dɛ wi̱i̱ muɔ̱ɔ̱n i̱,#1:6 Ŋuɔ̱t 32:43. <br />
“A ja̱a̱k nhial diaal palkɛ jɛ.” <br />
7Kä kɛ kui̱ ja̱a̱kni, cu Kuoth wee i̱,#1:7 Diit 104:4. <br />
“Kuoth cɛ jaakɛ jak kä jiɔam, <br />
kä cɛ laatkɛ jak <br />
kä lew maac.” <br />
8Kä kɛ kui̱ Gatdä cu Kuoth wee i̱,#1:8-9 Diit 45:6-7. <br />
“Kɔm kuäärädu, lö Kuoth, <br />
te thi̱n amäni cäŋ kɛl, <br />
kä bi cuŋ a kɛɛt kuäärädu. <br />
9Ji̱n ci nhɔk ni cuŋ, <br />
kä lo̱ki nyuɔɔn, <br />
kɛ kui̱ ɛmɔ Kuoth, in la Kuothdu, <br />
cɛ ji̱ yi̱r kɛ liɛɛth tɛthä <br />
lɔaac mi leny ni yieer <br />
mäthniku.” <br />
10Kä cu Kuoth wee i̱,#1:10-12 Diit 102:25-27. <br />
“Ji̱n Kuäär ni Kuoth, <br />
ni tukä ci piny cak, <br />
kä ci pua̱a̱r la̱t kɛ tetku. <br />
11Kɛn bikɛ nuɔɔr, kä bi ŋot thi̱n. <br />
Kɛn diaal bikɛ da̱k <br />
ce̱tnikɛ bi̱i̱. <br />
12Bikɛ riy ce̱tnikɛ bi̱i̱, <br />
kä bikɛ wän <br />
ce̱tnikɛ bieyni. <br />
Kä ba ni jɛn ta̱a̱du, <br />
kä run teekädu thilɛ kɛ pek.” <br />
13Kä ɛ jääk in mith ɛnɔ ci Kuoth ɛ jiök ɔ i̱,#1:13 Diit 110:1. <br />
“Nyuuri kui̱c cuëëcdä, <br />
amäni mi wa̱a̱ ji̱ tɛ̈ru jakä <br />
cääk ciökniku”? <br />
14Kä /ci ja̱a̱k diaal a yiey ti la̱tkɛ Kuoth ikä kä ja̱kɛ kɛ, kɛ kui̱ lua̱k nɛɛni tin ba ka̱n jek? <br />
<h3><a href="heb chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
