<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
60 <br />
Pal kɛ kui̱ känä döör <br />
(Dit Dee-bid ëë kiitdɛ mëë tëë ko̱o̱r Ä-ram-na-ɣä-ra-yim kɛnɛ Ä-ram-dho-baa kɛnɛ gua̱a̱th ëë luny kɛ ji̱ I-thɛ-rɛl jɔk ɛ ci kɛ ji̱ Ɛ-dɔm ti bathdɔɔri wäl rɛw näk rɛy täpä milɛkä) <br />
1Ci kɔ lo̱k lö Kuoth, <br />
ci kɔ kɔŋ jakä juɔckɛ, <br />
ɛ puc ji̱n ci kɔŋ ŋɛ̈ɛ̈ny kɛ kɔ, <br />
kä täämɛ ku luny kä kɔ! <br />
2Ji̱n curi piny jakä lathɛ, <br />
kä curi jɛ moc kɛ kɔ̱a̱k <br />
ti ɣööŋ, <br />
kä täämɛ ku jɛ luɔc gɔɔyädɛ <br />
kɛ ɣöö jɛn ba̱kɛ. <br />
3Kä curi nɛɛku jakä cuc ɛlɔ̱ŋ. <br />
Curi moc ni kɔ kɛ kɔaŋ <br />
mi cu yɔ̱ŋ ni kɔ. <br />
4Kä curi nɛy tin luɔ̱thkɛ ji̱ <br />
moc kɛ nyuuth <br />
kɛ ɣöö bikɛ rɔ̱ kä riɛk. <br />
5Kän kɔ kɛ buɔ̱mdu kä palä, <br />
dɔ̱ŋ bi nɛy tin nhɔki kään. <br />
6Kä cu Kuoth ruac ni rɛy luaakdɛ <br />
wëë i̱, “Kɛ tɛ̈th lɔaac, <br />
ɣän bä Cɛ-kɛm da̱a̱k, <br />
kä bä lo̱o̱l Cu-koth dääk <br />
kä nɛɛkä. <br />
7Gil-yad ɛ duŋdä, kä Ma-na-thɛ <br />
ɛ duŋdä bä, <br />
kä Ɛ-pa-rim ɛ kum kuäärädä, <br />
kä Juda ɛ jɛn kɛɛt kuäärädä. <br />
8Kä bä Mo-ab jak kä lääk kuaknikä <br />
kä bä wa̱a̱rikä la̱th kä Ɛ-dɔm, <br />
kä bä ki̱et kɛ buɔ̱m <br />
kä Pi-li-thɛt.” <br />
9Kä ɛŋa mi bi ɣä naŋ däär wec <br />
in bum? <br />
Kä ɛŋa mi bi ɣä buath <br />
kä Ɛ-dɔm? <br />
10Ɛ cikɔ ku lo̱k kɛ thuɔ̱k lö Kuoth <br />
ɛ /ci bi lɛ wä kɛɛl <br />
kɛ rɛmda lö Kuoth? <br />
11Ku kɔ mal luäk kä gua̱n tɛ̈r, <br />
kɛ ɣöö thilɛ luäk ran luɔt. <br />
12Kɛ ɣöö te Kuoth kɛɛl kɛ kɔ <br />
bakɔ ji̱ tɛ̈ra joc, <br />
kɛ ɣöö ɛn Kuoth bɛ <br />
ji̱ tɛ̈ra näk. <br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
