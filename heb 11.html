<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
11 <br />
Luɔt ŋäthä <br />
1Täämɛ ŋa̱th ɛ thuɔ̱k kɛ ŋɔaani ti görkɛ i̱ bi ben, kɛnɛ ŋäc ŋɔaani ti /ca nɛn. 2Kɛ thuɔ̱k ŋa̱th ɛ jɛn jek gua̱ndɔɔŋnikɔn ɛ ni nhök Kuɔth ɔ. 3Kɛ ŋa̱th canɛ jɛ ŋa̱c ɛn ɣöö ca ɣɔw cak kɛ ruac Kuɔth, kä inɔ min nɛ̈nɛ nɛ, cakɛ jɛ kɛ mi /ca nɛn. <br />
4Kɛ ŋa̱th cu E-bɛl Kuoth thöp muc mi gɔaa ni jɛn kä muc Këën. Kɛ jɛn nɔmɔ cuɛ nhök Kuɔth jek ala gua̱n cuŋni, kä cu Kuoth puɔ̱nydɛ muckɛ nhɔk. Cuɛ li̱w, kä kɛ ŋa̱thdɛ ŋotdɛ kɛ mi ruacɛ. 5Kɛ ŋa̱th cua Ä-nɔk naŋ nhial a /kenɛ lia̱a̱ nɛn, kä /ka̱n jɛ jek, kɛ ɣöö ci Kuoth ɛ riw. Täämɛ a ŋot /ka̱n jɛ ni naŋ cua jɛ lat ɛn ɣöö cɛ lɔc Kuɔth jakä tɛth. 6Kä mi thil raan ŋa̱th /cɛ rɔ dee met luäŋ ɛn ɣöö bɛ lɔc Kuɔth tɛth. Kɛ ɣöö ram mi go̱o̱r ɣöö dee rɔ thiëëk kɛ Kuoth bɛ jɛ dhil ŋäth ɛn ɣöö te Kuoth thi̱n, kä kämɛ nɛy tin görkɛ jɛ muc. 7Kɛ ŋa̱th cu, Nowa ruac Kuɔth liŋ kɛ kui̱ kä tin bi tuɔɔk a /kenɛ kɛ nɛn, cuɛ jɛ luɔ̱th kä cuɛ riey mi di̱i̱t la̱t kɛ ka̱n ji̱ gɔaalɛ. Kä kɛ nɛmɛ cuɛ ɣɔw kuɛth kä cuɛ cuɔ̱ɔ̱ŋ jek, min bëë kɛ ŋa̱th. <br />
Ŋa̱th A-bɛ-ram <br />
8Kɛ ŋa̱th cu A-bɛ-ram ruac Kuɔth liŋ, mëë ca cɔl i̱ bɛ wä raar cieeŋdɛ wëë guäth mi ba ka̱m jɛ, kä cuɛ jiɛɛn a kui̱cɛ gua̱a̱th in wëë thi̱n. 9Kɛ ŋa̱th cuɛ cieŋ rɛy rööl ëë ca lar i̱ ba ka̱m jɛ kɛ gua̱a̱th mi tɔt, ce̱tkɛ juɔ̱r, ciɛŋɛ ni rɛy kɛmɛni ce̱tkɛ Ay-dhɛk kɛnɛ Je-kɔb tëë ci ben kɔɔr, kä cu mëë ci Kuoth ɛ la̱rkɛ nyuak. 10Kä cu A-bɛ-ram lip ni wec in ci Kuoth ɛ car kä cɛ täth. 11Kɛ ŋa̱th cu A-bɛ-ram puɔ̱nydɛ lua̱ŋ jek ɛn ɣöö bɛ gat di̱eth, a cäŋɛ mëë cɛ dɔŋ kä Thara ɛ rol, kɛ ɣöö ŋääthɛ jɛ ɛn ɣöö bi Kuoth mëë cɛ lat tit. 12Kɛ kui̱ ɛmɔ A-bɛ-ram mi ce̱tkɛ ram mi ci li̱w, cua da̱p gaat ti ŋuan ti ce̱tkɛ kuɛli nhial kɛnɛ liɛt thuɔk bar, ti /ca dee luäŋ kɛ kuën. <br />
13Cu nɛy diaal ti̱ti̱ li̱w rɛy ŋäthä, kä /kenkɛ mëë ca lar jek, kä cukɛ kɛ nɛn a na̱n kä cu lo̱ckiɛn tɛɛth. Kä cukɛ jɛ nyoth ɛn ɣöö kɛ rööl kä kɛ ja̱a̱l wi̱i̱ muɔ̱ɔ̱n. 14Kä nɛy ti ruac inɔ nyuɔth kɛ jɛ ɛn ɣöö görkɛ ni gua̱a̱th mi la duŋdiɛn. 15Kä mi cikɛ ro̱l ëë jiɛykɛ thi̱n car, kä ce̱t cikɛ loc jɔk. 16Kä duundɛ ɣöö, görkɛ ni ro̱l dɔ̱diɛn mi gɔaa ni jɛn min la ciëŋ nhial. Kɛ kui̱ ɛmɔ /ci Kuoth po̱c ɛn ɣöö cɔal kɛ jɛ i̱ Kuothdiɛn, kɛ ɣöö cɛ wec rialikä kɛ kui̱diɛn. <br />
17Kɛ ŋa̱th cua, A-bɛ-ram ɣɔ̱n, cuɛ Ay-dhɛk thöp ala muc. Kä ɛ jɛn ram ëë ci Kuoth ɛ la̱t ruac, cuɛ jɛ nhɔk bä ɛn ɣöö bɛ gatdɛ kɛl kärɔa thöp Kuoth ala muc. 18Cäŋ ni mëë ci Kuoth ɛ jiök i̱,#11:18 Tuk 21:12. “Kɛ Ay-dhɛk ba gaat tin cä la̱r ji̱ cɔl kɛ jɛ.” 19Cuɛ jɛ car ɛn ɣöö te Kuoth kɛ lua̱ŋ mi derɛ jiɛc ni raan li̱th, kɛ kui̱ ɛmɔ cuɛ ce̱tkɛ mi ca jɛ luɔ̱ɔ̱c jɔk. 20Kɛ ŋa̱th cu Ay-dhɛk puɔ̱th mi ŋot nhiam ciöl Je-kɔb kɛnɛ E-thɔ. 21Kɛ ŋa̱th, Je-kɔb mëë li̱wɛ, cuɛ gaat Jo-thɛp poth kɛ̈l kɛ̈ɛ̈li, cuɛ rɔ goŋ wi̱i̱ kɛɛtädɛ kɛ pal. 22Kɛ ŋa̱th, Jo-thɛp kɛ thuɔ̱k teekädɛ, cuɛ ruac lat kɛ kui̱ ɣöth ji̱ I-thɛ-rɛl, kä cuɛ ruac lat kɛ kui̱ kunyädɛ. <br />
Ŋa̱th Muthɛ <br />
23Kɛ ŋa̱th, mëë ca Muthɛ dap, cua jɛ tɛ̱̈ɛ̱̈ ɛ diëëthkɛ kɛ päth da̱ŋ diɔ̱k, kɛ ɣöö cikɛ jɛ nɛn ɛn ɣöö ɛ gat mi tekɛ maan, kä /kenkɛ dual kɛ ruac kua̱r ëë cɛ lat. 24Kɛ ŋa̱th, mëë ci Muthɛ di̱t, cuɛ jɛ lo̱k ɛn ɣöö ba jɛ cɔl i̱ “gat nya Pɛro”. 25Kä cuɛ nhɔk ni ɣöö bɛ ciaŋ jiäk nyuak kɛɛl kɛ nɛɛ Kuɔth, kä ɣöö derɛ te rɛy nyini tɛthä lɔaac dueeri ti bi thuɔ̱k. 26Cuɛ jɛ car ɛn ɣöö gɔaa ni ciɛŋ ti jiäk kɛ kui̱ Mɛ-thia kä ria̱ŋ I-jëp, kɛ ɣöö guicɛ ni muc Kuɔth mi bɛ jek. 27Kɛ ŋa̱th, cu Muthɛ jiɛɛn kä I-jëp a /kenɛ dual kɛ ŋɛ̈ɛ̈ny kua̱r, cuɛ ce̱tkɛ mi cɛ Kuoth mi ci jɔc nɛn kä /kenɛ loc jɔk. 28Kɛ ŋa̱th cuɛ mi̱th Ca̱ŋ Bälä la̱t, kä cuɛ riɛm kith, kɛ ɣöö Nääk keyni /cɛ key gan I-thɛ-rɛl bi näk. <br />
Ŋa̱th bööthni ji̱ I-thɛ-rɛl tin kɔ̱ŋ <br />
29Kɛ ŋa̱th cu naath Bar in Tith rɛt ce̱tkɛ mi jälkɛ ko̱o̱tdä, kä cu ji̱ I-jëp mua, mëë cikɛ wee ɣɔ̱a̱nkɛ mi ce̱tkɛ ɛnɔ. 30Kɛ ŋa̱th cu pa̱nyni Jɛ-ri-ko tɛɛth kɛ kɔr kä mëë ca kɛ wil ni kä bärɔw. 31Kɛ ŋa̱th /ka̱n Ra-ɣab ëë la riär näk kɛɛl kɛ nɛy tëë thil ŋa̱th ruacni Kuɔth, kɛ ɣöö cɛ nɛy tëë ci wä li̱em nyuɔ̱ɔ̱r a gɔaa. <br />
32Kä ɛŋu mi dɔ̱diɛn mi bä lat? Kɛ ɣöö thilɛ gua̱a̱th mi bi ruac kɛ ɣä kɛ kui̱ Gi-don, kɛnɛ Ba-rak, kɛ Cim-con, kɛnɛ Yip-ta, kɛ Dee-bid kɛnɛ Tha-muɛl amäni göök. 33Kä kɛ ŋa̱th cukɛ kuääri puɔ̱t, cukɛ lät kɛ cuɔ̱ɔ̱ŋ, kä cukɛ ti ca lat i̱ ba ka̱m kɛ jek, kä cukɛ thuk lonyni gäk, 34Kä cukɛ mac mi di̱i̱t yieny, cukɛ kään li̱th ko̱o̱r, kɛn kɛ nyua̱n kä cua kɛ jak kä bum, cukɛ buɔ̱m ɛlɔ̱ŋ ko̱o̱r, cukɛ rɛm röli kɔ̱kiɛn joc. 35Kɛ ŋa̱th cu män nɛɛkiɛn ti ci li̱w jek kɛ jiëcdiɛn li̱th. Cu tha̱a̱ŋ nath luɔ̱ny ɛ lɔr lo̱k, cukɛ li̱w rɛy kä ti bɛ̈c bɛ̈ɛ̈c kɛ ɣöö ba jiëc li̱th mi gɔaa jek. 36Kä cua tha̱a̱ŋkiɛn yak kɛ duäc rut, kä cua tha̱a̱ŋkiɛn yian kɛ ciik kä cua kɛ naŋ guäth yieenä. 37Cua kɛ bök kɛ pääm cu mäni lia̱a̱diɛn, cua kɛ ŋuk ni rɛw, kä cua kɛ näk kɛ thɛp. Ciɛŋ tha̱a̱ŋ nath köl rɔɔmni kɛnɛ böwni, ala can ti, yakɛ, kä ciaŋkɛ kɛ a jiäk ɛlɔ̱ŋ. 38Kä di̱t ni gɔɔydiɛn ɛlɔ̱ŋ kä ɣɔw. Kɛn jäl ni kɛn rɛy dɔaar rɛ̈w kɛnɛ wuɔ̱th päämni, kä ciaŋkɛ ni ɣo̱t kɛnɛ kɔ̱a̱k piɛny. <br />
39Kä nɛy ti̱ti̱ diaal, ŋa̱ckɛ kɛ kɛ ŋa̱thdiɛn, duundɛ ɣöö thilɛ ram mi ci min ca lat jek kä kɛ, 40kɛ ɣöö ci Kuoth duɔ̱ɔ̱r mi gɔaa ni jɛn car kɛ ɣöö /cakɛ dee jakä gɔw a thil diw duŋ mi thil ni kɔn. <br />
<h3><a href="heb chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
