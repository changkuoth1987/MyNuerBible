<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
10 <br />
Jaak Yecu da̱ŋ wäl rɛw <br />
(Mak 3:13-19, Luk 6:12-16) <br />
1Kä cu Yecu jaakɛ da̱ŋ wäl wi̱cdɛ rɛw cɔl, kä cuɛ kɛ moc lua̱ŋ mi bikɛ kuth tin jiäk tuɔ̱k raar kɛ jɛ, kä bikɛ liaw diaal jakä gɔw kɛnɛ jua̱th diaal. 2Ciööt jaaknikɛ da̱ŋ wäl wi̱cdɛ rɛw ti̱n, jio̱liɛn ɛ Thay-mɔn min cɔali Pi-tɔr, kɛ däman ni An-dɛ-röw, kɛ Je-mɛth, gat Dhɛ-ba-dii, kɛnɛ däman ni Jɔ̱ɔ̱n. 3Kɛ Pi-lip kɛnɛ Bar-tho-lo-miw, kɛ Tɔ-mäth kɛnɛ Mɛ̈-thiw, min la thuul tho̱lbo̱kä, kɛ Je-mɛth gat Ɛ̈l-pi-uth, kɛ Thɛ̈-diäth. 4Kɛ Thay-mɔn raan Kɛ-naan, kɛ Ju-däth Ith-kɛ̈-ri-ɔt, ram ëë ci jɛ kɔak. <br />
Jäkni Yecu kɛ jaak da̱ŋ wäl rɛw <br />
(Mak 6:7-13, Luk 9:1-6) <br />
5Cu Yecu jaak da̱ŋ wäl wi̱cdɛ rɛw ti̱ti̱ jäkä raar, kä lueekɛ kɛ i̱, “/Cuarɛ wä rɛy juri, kä /cuarɛ wä rɛy ciëëŋni ji̱ Tha-mɛ-ria, 6kä wiaa kä det tin ci bath thok duëël I-thɛ-rɛl. 7Kä gua̱a̱thɔ wiaa thi̱nɔ latdɛ ruac Kuɔth, kä wiaa i̱, ‘Ci ciaaŋ kuäärä nhial thia̱k.’ 8Jakɛ ji̱ jua̱thni kä gɔw, kä jiacɛ nɛy tin ci li̱w, jakɛ ji̱ dhɔapni kä gɔw, kä tuɔ̱kɛ kuth ti jiäk. Cia jek baaŋ, lɛnɛ jɛ muɔc baaŋ. 9Thilɛ yio̱w ti bia rɔm kɛ jiɛpnikun, 10kiɛ gök kɛ kui̱ ja̱lun, kiɛ bieyni rɛw, kiɛ wa̱a̱ri, kiɛ kɛɛt, kɛ ɣöö ji̱ läätdä bakɛ ka̱m min görkɛ. 11Kä wec kiɛ ciëŋ ɔ bia wä thi̱n ɔ, go̱r ram mi gɔaa rɛydɛ, kä kua te kɛɛl amäni mi wi̱i̱ jiɛɛn. 12Mi cuɔthɛ dueel, nërɛ naath. 13Kä mi gɔw ji̱kɛ, a malun wä kä kɛ, kä mi /cikɛ gɔw, a malun luny kä yɛ. 14Kä mi tëë kɛ ram mi /ci yɛ bi nyuɔ̱ɔ̱r agɔaa, kiɛ cɛ ruaacnikun bi liŋ, tɛ̈ŋɛ tur ciöknikun mi jiayɛ dueel kiɛ wec ɛmɔ. 15Ɛpuc, ɣän la̱rä jɛ yɛ kɛ cäŋ luɔ̱k in di̱i̱t bi gɔaa ni rɛk Thɔ-dɔm kɛnɛ Go-mo-ra, kä jɛn rɛk ɛmɔ.” <br />
Ben ciɛŋni jiäkni <br />
(Mak 13:9-13, Luk 21:12-17) <br />
16“Kä ɣän ja̱kä yɛ kä raar ce̱tkɛ det ti rɔɔm rɛy jio̱o̱kni nyapëc, kä inɔ, a wuɔ̱thkun te cuŋä ce̱tkɛ thɔ̱ɔ̱l, kä kɔ̱a̱cɛ ce̱tkɛ guɔ̱kni. 17Niɛkɛ rɔ̱ kɛ kɛ, kɛ ɣöö bikɛ yɛ naŋ gua̱a̱th luɔ̱k, kä bikɛ yɛ duäc rɛy gua̱thni palikiɛn, 18kä ba yɛ yɔ̱a̱c nhiam ruëëcni kɛnɛ kua̱r kɛ kui̱dä. Kä bi nɛmɛ a ruac nenä kä kɛ kɛnɛ nhiam ji̱ ɣɔaa. 19Mi naŋkɛ yɛ, /cuarɛ diɛɛr kɛ mi bia lat kiɛ mi bia lar, kɛ ɣöö mi bia lar ba jɛ ka̱m yɛ kɛ jɛn gua̱a̱th ɛmɔ. 20Kä kɛ ɣöö /ciɛ yɛn kɛn tin bi ruac ɔ, ɛ Yiëë Guurun ɛnɔ ruac rɛydun ɔ. 21Bɛ tekɛ nɛy ti bi dämani gɔany li̱th, kɛnɛ wutni ti ba gaatkiɛn luɔm. Kä bi gaat tekɛ tɛ̈r kɛ diëëthkiɛn, kä bikɛ gua̱ni jakä li̱w. 22Kä ba yɛ nyir ɛ nɛy diaal kɛ kui̱ cio̱tädä. Kä ba ram mi tee dhieel amäni pek teekädɛ kän. 23Kä mi muɔckɛ yɛ riɛk rɛy wec kɛl, barɛ rɔ̱ rɛy cieŋ in dɔ̱diɛn, kɛ ɣöö ɣän la̱rä jɛ yɛ, /cia bi wä rɛy ciëëŋni I-thɛ-rɛl diaal, a /ken Gat Ran ben. <br />
24“Ram mi ŋi̱eeckɛ /ci di̱tni jɛn kä ram in ŋi̱i̱c jɛ, kä /ci di̱t ni raan läätdä kä kuäärɛ. 25Ro̱ŋɛ kɛ ram in ŋi̱eeckɛ ɛn ɣöö derɛ ce̱tkɛ ram in ŋi̱i̱c jɛ, kä raan läätdä ce̱tdɛ kɛ kuäärɛ. Kä mi cɔalkɛ kuäär thuɔk duëël i̱ Beel-dhi-bul,#10:25 Jɛn ɛ bo̱o̱th yieyni ti jiäk mi lot ni ɣöö bo̱o̱th kuthni guääyni. bi ba̱l ni jiääk cio̱tdä ji̱ gɔaalɛ.” <br />
Ram in dee naath dual kɛ jɛ <br />
(Luk 12:2-7) <br />
26“Kä inɔ /cuarɛ dual kɛ naath, kɛ ɣöö thilɛ mi ca kum mi /ca bi nyoth, kiɛ mi ca tɛ̱̈ɛ̱̈ mi /ca bi ŋa̱c. 27Mi cä la̱t yɛ rɛy muɔ̱th, latdɛ jɛ rɛy buɔyä, kä mi cia liŋ kɛ mua̱th mua̱th, latdɛ jɛ wi̱i̱ duëël. 28Kä /cuarɛ dual kɛ nɛy tin na̱kɛ ni puɔ̱ny kä /cikɛ tiey dee näk. Kä dualɛ kɛ ram min dee tiey kɛnɛ puɔ̱ny näk guäth maac in thil pek. 29/Ca kɛc da̱ŋ rɛw kɔk kɛ tarip? Kä thilɛ kɛl kä kɛ mi dee li̱w a kui̱c Guurun ɛ. 30A cäŋɛ ni mi̱em wuɔ̱thnikun diaal ca kɛ kuɛn. 31Kɛ kui̱ ɛmɔ, /cuarɛ dual, di̱t ni kökdun kä kɛc ti nyin ŋuan. <br />
Lätni ŋa̱thdu naath <br />
(Luk 12:8-9) <br />
32“Kɛ kui̱ ɛmɔ nɛy diaal tin latkɛ ŋa̱thdiɛn nhiam nath, ɣän bäkɛ ŋa̱c bä nhiam Gua̱a̱r in te nhial. 33Kä ram mi gaak ɣä nhiam nath, bä jɛ gak bä nhiam Gua̱a̱r in te nhial.” <br />
Thilɛ mal duundɛ ɣöö ɛ ko̱r <br />
(Luk 12:51-53, 14:26-27) <br />
34“/Cuarɛ jɛ car i̱ cä ben kɛ ɣöö bä mal nööŋ wi̱i̱ muɔ̱ɔ̱n, ɣän /ka̱n ben kɛ ɣöö nööŋä ni mal, duundɛ ɣöö nööŋä ni mut. <br />
35 # 10:35 Mikaa 7:6. Ba̱a̱ kɛ ɣöö bä raan <br />
kuɔ̱ɔ̱th kɛnɛ gua̱n, <br />
kɛ nyal kɛnɛ man, <br />
ciek gatdä kɛnɛ manthudɛ. <br />
36Kä ji̱ tɛ̈r ran, <br />
bikɛ a ji̱ gɔaalɛ. <br />
37Ram mi nhɔk ni gua̱n kiɛ man a lenyɛ jɛ ɣä, /cɛ ro̱ŋ kɛ ɣä. Kä ram mi nhɔk ni gatdɛ kiɛ nyaadɛ a lenyɛ jɛ ɣä, /cɛ ro̱ŋ kɛ ɣä. 38Kä ram mi /ci jiathdɛ bi kap kä bɛ guɔ̱ɔ̱r ni ɣä, /cɛ ro̱ŋ kɛ ɣä. 39Ram mi jek tëkdɛ bɛ jɛ bath, kä ram mi bath tëkdɛ kɛ kui̱dä bɛ jɛ jek.” <br />
Bi Kuoth nɛy tin nyuɔ̱ɔ̱rkɛ ja̱a̱ŋkɛ thöp muc <br />
(Mak 9:41) <br />
40“Ram mi nyuur yɛ nyuurɛ ni ɣä, kä ram mi nyuur ɣä, nyuurɛ ni ram ëë jäk ɣä. 41Ram mi nyuur gök kɛ ɣöö ɛ gök, bɛ muc go̱kä jek, kä ram mi nyuur gua̱n cuŋni kɛ ɣöö ɛ gua̱n cuŋni, bɛ muc gua̱n cuŋni jek. 42Ɛpuc ɣän la̱rä jɛ yɛ, ram mi mooc ram mi tɔt kä nɛy ti̱ti̱ kɛ pi̱ ti kɔ̱c kɛ ɣöö ɛ raan kɔaar Yecu, /ci mucdiɛn bi bath.” <br />
<h3><a href="mat chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
