<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
60 <br />
Gɔɔy Dha-yɔn mi bi ben <br />
1Jiɛc rɔ bili kɛ ɣöö <br />
ci buaydu ben, <br />
ci buay Kuɔth Nhial <br />
ben kä ji̱. <br />
2Kä nɛnɛ muth bɛ wi̱c muɔ̱ɔ̱n kum, <br />
muth mi col tëë wi̱i̱ nath, <br />
duundɛ ɣöö bi Kuoth Nhial ji̱ mɛr, <br />
ba buaydɛ nɛn kä ji̱. <br />
3Bi döör ben kä buaydu, <br />
bi kua̱r ben kä buay ca̱ŋdu. <br />
4Kapni waŋdu nhial gui̱cni, <br />
ci naath rɔ̱ mat kɛɛl <br />
bäkɛ kä ji̱, <br />
kä bi dhɔɔlku ben ni guäth mi na̱n, <br />
kä ba nyieeku kap nikɛ wuɔ̱ɔ̱k. <br />
5Mi wi̱i̱kɛ wä nɛn bi lɔcdu buay, <br />
bi tekɛ tɛ̈th lɔaac mi di̱i̱t, <br />
kɛ ɣöö ba ria̱ŋ nɛɛni tin <br />
te kui̱ yiëër nöŋ ji̱, <br />
ɛn ria̱ŋ dööri bɛ ben kä ji̱. <br />
6Bi thɔ̱a̱rɔa̱a̱li ti ŋuan mundu thiäŋ, <br />
dɛy thɔ̱a̱rɔa̱a̱li ji̱ Mid-yan <br />
kɛnɛ ji̱ Eepa, <br />
kä bi ji̱ Thɛba diaal ben. <br />
Bikɛ da̱a̱p kɛnɛ wäl in kɔp nööŋ, <br />
kä bikɛ Kuoth Nhial puany. <br />
7Kä ba ji̱ ka̱m dët Ke-dhar diaal, <br />
kä ba rueeth deet rɔɔmni <br />
Nɛ-ba-yɔth nöŋ ji̱ <br />
ala muc, <br />
bi kɛn a muc ti gɔw wi̱i̱ yi̱kädä, <br />
kä bä luakdä min gɔaa liak. <br />
8Kɛ ŋaani kɛn ti ri̱i̱ŋ <br />
ti ce̱tkɛ pua̱r, <br />
nɛy ti ri̱i̱ŋ ti ce̱tkɛ guɔ̱kni <br />
ti bankɛ duëlkiɛn? <br />
9Nɛy tin cieŋ kä dhuɔ̱li <br />
liɛpkɛ ɣä, <br />
bi kɔn ben ni babuuri <br />
Tar-cic kɛ nhiam, <br />
ba dhɔɔlku nööŋ guäth mi nɔ̱a̱n, <br />
bakɛ nööŋ kɛɛl kɛ ciɛkdiɛn <br />
in bo̱r kɛ da̱a̱pdiɛn. <br />
Kɛ kui̱ cio̱tdä Kuɔth Nhial <br />
ni Kuothdu, <br />
kɛnɛ kui̱ Kuɔth I-thɛ-rɛl, <br />
min ci ji̱ lät kä ti <br />
ga̱ykɛ naath. <br />
10Bi jur pa̱nyniku nyɔk kɛ ta̱th, <br />
kä bi kua̱rkiɛn ji̱ lätikä, <br />
cäŋ ni mëë cä ji̱ duäc kɛ gakdä, <br />
kɛ gɔɔydä cä ji̱ nyuɔ̱th <br />
kɔ̱a̱c lɔaac. <br />
11Bi thiekniku te ɣo̱o̱ŋä ni ciaŋ, <br />
/cakɛ bi gäk kɛ cäŋ <br />
kɛnɛ wäär, <br />
kɛ ɣöö dëë naath ji̱ nöŋ <br />
ria̱ŋ dööri, <br />
kä bi kua̱rkiɛn ben <br />
nikɛ buɔ̱l. <br />
12Kä do̱r kiɛ kuäär ɛ /ci ji̱ bi <br />
lätikä mɔ ba jɛ däk, <br />
kɛn döör tɔ̱tɔ̱ bakɛ dup. <br />
13Kä ba ji̱ nöŋ jiɛn Lɛ-ba-nɔn <br />
tin gɔw, <br />
luɔ̱ɔ̱r kɛ ŋuër kɛnɛ ŋɔ̱a̱ny, <br />
kɛ ɣöö bakɛ biil ni luakdä, <br />
kä bä gua̱a̱th ciöknikä <br />
jak kä gɔaa. <br />
14Kä bi gua̱ni nɛɛni tin <br />
ciaŋkɛ ji̱ a jiäk, <br />
ben kä ji̱ a ca rɔ goŋ, <br />
kä nɛy diaal tin lökɛ ji̱ <br />
bikɛ rɔ̱ ben goŋ ciökniku, <br />
kä ba ji̱ cɔl i̱ Wec Kuɔth Nhial, <br />
Dha-yɔn Kuɔth I-thɛ-rɛl. <br />
15Cäŋ ni mëë ca ji̱ pa̱l ruëëc <br />
kä ca ji̱ lo̱k, <br />
ti thilɛ ram mi ret kɛ jɛ, <br />
ɣän bä ji̱ jak kä gɔaa <br />
amäni cäŋ kɛl, <br />
ala gua̱a̱th tɛthkä <br />
lɔaac mi do̱raar. <br />
16Kä ji̱n bi gɔy dööri lot, <br />
ce̱tnikɛ ram mi mi̱eethkɛ <br />
ɛ kua̱r, <br />
biɛ cu ŋa̱c ɛn ɣöö ɛ ɣän <br />
Kuoth Nhial ɛ ɣän Käändu, <br />
kä ɛ ɣän Lueelu min la <br />
Kuoth Je-kɔb. <br />
17Kä kɛ gua̱a̱th cikä min yian <br />
bä nööŋ ni da̱a̱p, <br />
kä kɛ gua̱a̱th ladiitdä <br />
bä nööŋ ni ciɛk in bo̱r, <br />
kä kɛ gua̱a̱th jiɛn bä nööŋ <br />
ni ciɛk in yian, <br />
kä kɛ gua̱a̱th guiiyni <br />
bä nööŋ ni ladiit. <br />
Bä nɛy tin yakɛ yɛ jakä tekɛ mal, <br />
kä bä ruëëckun jak kä <br />
ruec kɛ cuŋ. <br />
18/Ca ko̱r bi nyɔk kɛ li̱eŋ muundu, <br />
kä thilɛ da̱k kiɛ rik <br />
ti bi tuɔɔk këthniku, <br />
bi pa̱nyniku cɔli Ka̱n, <br />
kä bi thiekniku cɔli Liak. <br />
Kuoth ɛ gɔɔy Dha-yɔn <br />
19Cäŋ /cɛ bi la buaydu <br />
kɛ cäŋdäär, <br />
kä /ci pay ji̱ bi mɛr <br />
kɛ wäär, <br />
Kuoth Nhial ɛ jɛn bia̱ buaydu <br />
mi do̱raar ɔ, <br />
kä ɛ Kuothdu bia̱ gɔɔydu mɔ. <br />
20Kä /ci cäŋdu rɔ bi nyɔk <br />
kɛ kony, <br />
kä /ci pay buaydɛ bi thil, <br />
Kuoth Nhial ɛ jɛn bia̱ buaydu <br />
mi do̱raar ɔ, <br />
kä bi ni̱n pärädu cu thuɔ̱k. <br />
21Bi nɛɛku diaal a ji̱ cuŋni, <br />
bikɛ mun ciɛŋ <br />
amäni cäŋ kɛl. <br />
Kɛ kɛn tëë piɛɛthä, <br />
tëë la̱tdä nikɛ tetdä, <br />
kɛ ɣöö ba ɣä liak. <br />
22Kä nɛy tin tɔt kä kɛ <br />
bikɛ la thok duëël, <br />
kä nɛy tin kuiy ni kɛn <br />
bi kɛn a do̱r mi bum, <br />
mi wä gua̱a̱thdɛ wä cop <br />
bä jɛ la̱t kɛ pɛ̈th, <br />
ɛ ɣän Kuoth Nhial. <br />
<h3><a href="isa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
