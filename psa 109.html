<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
109 <br />
Jiääk lɔaac raam mi te rɛy rikni <br />
(Dit Dee-bid) <br />
1Ɣän kua̱ puany ni ji̱ lö Kuoth, <br />
/cu lɛ biɛt. <br />
2Kɛ ɣöö ruac ji̱ nyuɔɔni kɛnɛ <br />
ji̱ ka̱a̱cni kɛ kui̱dä, <br />
latkɛn ni ka̱a̱cni kɛ kui̱dä. <br />
3Lat kɛn ni ruac nyi̱rä mi jiäk, <br />
kä makɛn ɣä kɛ mi thil thar. <br />
4Ɛ cäŋ nhɔakä kɛ gɔny kɛn ɣä, <br />
ɛ cäŋ pal ni ɣän kɛ kui̱diɛn. <br />
5Kä kɛn cuɔ̱lkɛ ɣä mi gɔaa <br />
kɛ mi jiääk, <br />
kä luɔckɛ nhökdä kɛ lo̱k. <br />
6Cukɛ wee i̱, “Kuenyni jɛ ram <br />
mi jiääk mi bi <br />
ruac kɛ kui̱dɛ, <br />
ɛ ram mi gɔɔny jɛ cuŋ gekädɛ. <br />
7Kä mi wa jɛ luk a jɛ tekɛ duer, <br />
kä ɛ palɛ kua̱ ni duer. <br />
8Kä ɛ ni̱n teekädɛ kuiy, <br />
kä ɛ ram mi dɔ̱ŋ kän gua̱a̱thdɛ. <br />
9Kä a gaatkɛ thil gua̱ndiɛn <br />
kä ɛ ciekdɛ doth <br />
ɛla ciek jɔkä. <br />
10Kä ɛ gaatkɛ ku yi̱ec ɛla li̱eem, <br />
kä akɛ juɔckɛ raar gua̱thni <br />
tin ci da̱k, <br />
tin cieŋkɛ thi̱n. <br />
11Kä ɛ nyinkɛ naŋkɛ ɛ ji̱ ŋuälikɛ, <br />
kä ɛ tin diaal tin cɛ la̱t <br />
naŋkɛ ɛ jur. <br />
12A jɛ thil ram kɛl mi nyuth <br />
jɛ gɔɔy, <br />
kiɛ ram mi bi tekɛ nhök <br />
kɛ kui̱ gankɛ tin rɛ̈tni. <br />
13Kä ɛ kuaykɛ diaal li̱w, <br />
kä ɛ ciötdɛ tɛ̈mkɛ raar kä <br />
ri̱c in bi ben. <br />
14Kä ɛ Kuoth Nhial tiim <br />
dueer gua̱ni, <br />
kä ɛ dueer man /ca kɛk raar. <br />
15Kä ɛ dueerkiɛn te nhiam <br />
Kuɔth Nhial gua̱thni diaal, <br />
kä ɛ kɛ̈kdiɛn ku thil <br />
wi̱i̱ muɔ̱ɔ̱n. <br />
16Kɛ ɣöö /kenɛ met ca̱r ɛn ɣöö <br />
bɛ mi gɔaa la̱t, <br />
duundɛ ɣöö la jocɛ ni can <br />
kɛnɛ nɛy tin go̱o̱r <br />
ni duɔ̱ɔ̱r, <br />
kɛ nɛy tin jiɛth lo̱ckiɛn <br />
amäni lia̱a̱diɛn. <br />
17La nhɔkɛ ni ɣöö biitdɛ naath, <br />
ɛ bit ku ben kä jɛ. <br />
Kä la lo̱kɛ ɣöö pothɛ naath, <br />
ɛ puɔ̱th ku na̱n kɛ jɛ. <br />
18Cɛ rɔ kum kɛ bit ɛla bi̱i̱dɛ, <br />
cɛ coth puɔ̱ɔ̱nydɛ ce̱tkɛ pi̱w, <br />
cɛ coth rɛy cɔ̱ɔ̱nikɛ <br />
ce̱tnikɛ liɛɛth. <br />
19Kɛ kui̱c ɛmɔ ɛ bit ku jɛ kum <br />
ce̱tnikɛ bi̱i̱ <br />
mi cɛ rith ni rɔ, <br />
kɛnɛ la̱a̱k in la yiɛnɛ ni <br />
lɛ̈tdɛ ni ciaŋ.” <br />
20Ci mɛmɛ mal a jɛn min <br />
dëë Kuoth Nhial ɛ lät, <br />
kä nɛy tin gɔanykɛ ɣä, <br />
nɛy tin latkɛ ni jiäk <br />
kɛ kui̱dä. <br />
21Duundɛ ɣöö ji̱n Kuoth Nhial <br />
Kuäärä, <br />
lätni kɛ ɣä ɛgɔaa <br />
kɛ kui̱ cio̱tädu, <br />
kɛ gɔɔy nho̱kädu min thil pek, <br />
kän ɣä. <br />
22Kɛ ɣöö ɛ ɣän ram mi can <br />
mi go̱o̱r ni duɔ̱ɔ̱r, <br />
kä ci lɔcdä jiath ɛlɔ̱ŋ. <br />
23Ɣän bä cu bath ce̱tnikɛ <br />
ti̱eep thiaŋ, <br />
bɛ ɣä cu lɔk ce̱tnikɛ kɔryɔm <br />
mi lɔk jiɔamɛ. <br />
24Cɛ mua̱a̱lkä duäny kɛ thil mi̱eth, <br />
ɛ ci ri̱ŋdä thuuk kɛ nua̱n. <br />
25Cä cua̱ ram mi dɔalkɛ ɛ göönykä, <br />
mɔ ca ɣä nɛn ɔ la tiɛŋkɛ <br />
ni wuɔ̱thkiɛn. <br />
26Luäk ɣä lö Kuoth Nhial <br />
ni Kuothdä! <br />
Kän ɣä kɛ kui̱ nho̱kädu <br />
min thil pek. <br />
27Ɛ kɛn ɛ ŋäc ɛn ɣöö ɛ tetdu, <br />
ɛn ɣöö ɛ ji̱n Kuoth Nhial <br />
lät jɛ mɔ. <br />
28Dɔ̱ŋ bikɛ ɣä lam, <br />
duundɛ ɣöö bi ɣä poth, <br />
kä ɛ ji̱ tɛ̈rä ku tekɛ poc, <br />
kä bi ja̱ŋdu tekɛ <br />
tɛ̈th lɔaac. <br />
29Ɛ göönykä kuɔ̱mkɛ kɛ buar, <br />
ɛ kɛ riɛthkɛ rɔ̱ kɛ pöc <br />
ce̱tkɛ bi̱i̱. <br />
30Ɣän bä Kuoth Nhial <br />
la̱r tɛ̈th lɔaac, <br />
ɣän bä jɛ liak <br />
rɛy nɛɛni diaal. <br />
31Kɛ ɣöö cɛ cuɔ̱ŋ kɛɛl <br />
kɛ ram min can, <br />
kɛ ɣöö bɛ jɛ luäk tetni <br />
nɛɛni tin görkɛ näkdɛ. <br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
