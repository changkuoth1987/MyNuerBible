<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
79 <br />
Pal kɛ kui̱ wec <br />
(Dit A-thap) <br />
1Ci döör mundu mac lö Kuoth, <br />
cikɛ luaakdu min Rɛl Gɔɔydɛ <br />
rɔ ya̱r, <br />
cikɛ Jɛ-ru-tha-lɛm <br />
da̱k ni piny. <br />
2Cikɛ ri̱ŋ ja̱a̱ŋniku thöp diit <br />
nhial ɛ la mi̱ethdiɛn, <br />
cikɛ ri̱ŋ nɛɛniku tin gɔw <br />
thöp ley dɔaar ɛ la mi̱eth. <br />
3Cikɛ rimkiɛn wuɔ̱th piny <br />
ce̱tkɛ pi̱w kui̱ni <br />
Jɛ-ru-tha-lɛm diaal, <br />
kä cɛ thil ram mi kony kɛ. <br />
4La cua̱ dɔalkɛ ni kɔ <br />
ɛ ji̱ thieekäda, <br />
lɛ̈ŋkɛ kɔ kä dɔalkɛ kɔ. <br />
5Kä bɛ ku mäni nɛy lö Kuoth Nhial <br />
bi ŋɛ̈ɛ̈nyɔ amäni cäŋ kɛl ɔ? <br />
Kä bi tiɛɛlu pɛ̈t ce̱tkɛ mac <br />
mäni nɛy? <br />
6Ɛ ŋɛ̈ɛ̈nydu wä kä döör <br />
tin kueckɛ ji̱, <br />
kɛnɛ kuääri tin /ca ji̱ pal. <br />
7Kɛ ɣöö cikɛ thok duëël <br />
Je-kɔb näk, <br />
kä cikɛ wecdiɛn däk. <br />
8/Cu dueer gua̱nikɔ lɛ nöŋkɔ, <br />
ɛ bä ni kɔ̱a̱c lɔaacdu <br />
kä kɔ kɛ pɛ̈th, <br />
kɛ ɣöö go̱o̱r nɛy luäk. <br />
9Luäkɔ lö Kuoth känäda, <br />
kä kɛ kui̱ gɔɔyä cio̱tädu, <br />
känkɔ kä pälikɔ dueerkɔ, <br />
kɛ kui̱ cio̱tädu. <br />
10Ɛŋu ruac döörɛ ɔ i̱, <br />
“Kuothdiɛn a nikä?” <br />
Ni waaŋda jakni döör kä ŋa̱ckɛ jɛ <br />
ɛn ɣöö ci ja̱a̱ŋku tin ca <br />
riɛmdiɛn wuɔ̱th piny col. <br />
11Ɛ wiee nɛɛni tin ca yian <br />
cup ni nhiamdu, <br />
kä kɛ buɔ̱mdu min di̱i̱t gaŋ <br />
nɛy tin ca kumkɛ lia̱a̱. <br />
12Lucni ji̱ thieekäda rik <br />
ni kä bärɔw, <br />
kɛ kui̱ jiäkni cikɛn kɛ lät <br />
kä ji̱ lö Kuäär. <br />
13Kä inɔ, kɔn nɛɛku tin la detku, <br />
bakɔ ji̱ la̱r tɛ̈th lɔaac <br />
amäni cäŋ kɛl, <br />
ri̱c ɔ ni kɛ ri̱c ɔ bakɔ liakdu <br />
la tiɛmkɛ. <br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
