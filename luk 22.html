<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
22 <br />
Ca̱p go̱rä na̱k Yecu <br />
(Mɛ̈t 26:1-5, Mak 14:1-2, Jɔ̱ɔ̱n 11:45-53) <br />
1Täämɛ ci gua̱a̱th thia̱k kɛ kui̱ ti̱mä mi̱eth jurayä mi thil thuɔp, min cɔali “Cäŋ Bälä”. 2Cu bööth palä tin di̱t kɛnɛ ji̱ gɔ̱rkä ca̱p mi ba näk ni Yecu kɛ tɛ̱̈ɛ̱̈ go̱r, kɛ ɣöö dualkɛ kɛ naath. <br />
Nhök Ju-däth kɛ kɔk Yecu <br />
(Mɛ̈t 26:14-16, Mak 14:10-11) <br />
3Cu Cɛy-tan wä lɔɔc Ju-däth min cɔal i̱ Ith-kɛ̈-ri-ɔt, ram kɛl kä jaak da̱ŋ wäl rɛw. 4Cuɛ wä ruac kɛ bööth palä tin di̱t kɛnɛ ga̱a̱ŋ luaak Kuɔth, kɛ ca̱p in derɛ Yecu kök kɛ kɛ jɛ. 5Kä cu lo̱ckiɛn tɛɛth ɛlɔ̱ŋ, kä cukɛ jɛ mat ɛn ɣöö bi kɛn ɛ moc yio̱w. 6Kä cu Ju-däth ɛ nhɔk, kä cuɛ gua̱a̱th mi bɛ kɛ kök jɛ a /ci buɔ̱n te thi̱n go̱r. <br />
Ca̱m Yecu kɛ Mi̱eth Ca̱ŋ Bälä <br />
(Mɛ̈t 26:17-25, Mak 14:12-21, Jɔ̱ɔ̱n 13:21-30) <br />
7Kä cu cäŋ ti̱mkä juray mi thil thuɔp cop, min la ruath dɛ̈ɛ̈l rɔɔmä Ca̱ŋ Bälä a thöpkɛ thi̱n. 8Cu Yecu Pi-tɔr kɛnɛ Jɔ̱ɔ̱n ja̱k, jio̱kɛ kɛ i̱, “Wiaa, rialɛ mi̱eth Ca̱ŋ Bälä ikä kɛ kui̱dan, kɛ ɣöö dënɛ jɛ wä cam.” 9Cukɛ jɛ thiec i̱, “Go̱o̱ri ɣöö bakɔ jɛ wä rialikä winith?” 10Cuɛ kɛ jiök i̱, “Liɛŋɛ jɛ, mi wä yɛn cop rɛy wec, bia röm kɛ wut mi kap pi̱ kɛ dhaar guɔ̱ɔ̱rɛ jɛ cieŋ ɔ bɛ wä thi̱n ɔ. 11Kä jiökɛ gua̱n ciëŋ i̱, ‘Ci Ŋi̱i̱c thiec ɛn ɣöö, duel ja̱a̱li a nikä min bä mi̱eth Ca̱ŋ Bälä cam thi̱n kɔnɛ ji̱ kɔaarä?’ 12Kä bɛ yɛ nyuɔ̱th duel mi di̱i̱t mi te nhial wi̱i̱ duëël mi ca pap ni wen. Rialɛ jɛ ikä kɛ kui̱dan.” 13Cukɛ wä, kä cukɛ jɛ wä jek ce̱tnikɛ min cɛ la̱r kɛ. Kä cukɛ mi̱eth Ca̱ŋ Bälä rialikä. <br />
Mi̱eth Kua̱r ni Kuoth in jɔak <br />
(Mɛ̈t 26:26-30, Mak 14:22-26, 1 Kor 11:23-25) <br />
14Mëë ci thaak cop, cu Yecu nyuur guäth mi̱eth kɛnɛ jaakɛ kɛɛl. 15Kä cuɛ kɛ jiök i̱, “Cä jɛ go̱r ɛlɔ̱ŋ ɛn ɣöö bä mi̱eth Ca̱ŋ Bälä ɛmɛ cam kɛɛl kɛ yɛ a /ka̱n ni cuuc. 16Kɛ ɣöö ɣän la̱rä jɛ yɛ, /cä mi̱eth ɛmɛ bi cam, amäni mi wëë wä thuɔ̱k rɛy kuäärä Kuɔth.” 17Kä cuɛ liɛɛr ka̱n. Mëë cɛ tɛ̈th lɔaac lar, cuɛ wee i̱, “Ka̱nɛ nɛmɛ kä da̱a̱kɛ jɛ kamdun 18kɛ ɣöö ɣän la̱rä jɛ yɛ a tɛmɛ ni ɛn täämɛ /cä bi maath kɛ pi̱ dɛɛni wal ti̱ti̱ amäni mi wä ciaŋ kuäärä Kuɔth wä ben.” 19Kä cuɛ juray ka̱n. Mëë cɛ tɛ̈th lɔaac lar, cuɛ jɛ puɔ̱ny, kä cuɛ jɛ ka̱m kɛ wëë i̱, “Mɛmɛ ɛ jɛn puɔ̱nydä, min ca thöp kɛ kui̱dun. La̱tdɛ mɛmɛ kɛ kui̱ ti̱mädä.” 20Kä cuɛ liɛɛr lɛni ka̱n bä, kɛ kɔr mi̱eth wëë i̱, “Jɛn liɛɛr ɛmɛ min ca tith kɛ kui̱dun, ɛ mat ruac in pay tuɔɔk kɛ riɛmdä. 21Kä nɛ̈nɛ jɛ, ram in ɣä kɔak tëë kɛɛl kɛ ɣä, kä mi̱ethɛ kɛ ɣä kɛɛl. 22Kɛ ɣöö Gat Ran bɛ wä ce̱tkɛ min ca rialikä, kä riɛk a kä jɛn ram in bi jɛ kɔak!” 23Kä cu jaakɛ jɛ tok kɛ mi thiëckɛ rɔ̱ i̱ ɛŋa kä kɛ ɛnɔ bi jɛ ku lɛ la̱t ɔ? <br />
Ŋaknɔm kɛ kui̱ raam in di̱t ni jɛn <br />
24Kä cu ŋaknɔm tuɔɔk kamdiɛn, kɛ kui̱ raam ɔ dëë car ɔ i̱ di̱t ni jɛn. 25Kä cuɛ kɛ jiök i̱, “Te kua̱r juri kɛ buɔ̱m nɛɛkiɛn, kä cɔalkɛ nɛy tin ruackɛ kɛ i̱, ‘lua̱a̱k nath’. 26Kä /ciɛ jɛn inɔ kä yɛ, ram min di̱t ni jɛn kä yɛ bɛ la ram min kuiy ni jɛn, kä bi bo̱o̱th ce̱tkɛ ram min läät. 27Kɛ ɣöö ɛŋa di̱t ɔ, ɛ ram min nyuur guäth mi̱eth kiɛ ɛ ram in lät naath ikä? /Ci di̱tni ram min nyuur guäth mi̱eth? Kä duundɛ ɣöö ta̱a̱ rɛydun ala ram mi läät. <br />
28“Kɛ yɛn nɛy tin ci cuɔ̱ŋ kɛɛl kɛ ɣä min luɔ̱kɛ ɣä. 29Ɣän cä yɛ ka̱m ce̱tkɛ min ci Gua̱a̱r ɣä ka̱m ruec, 30kɛ ɣöö dɔ̱ŋ bia mi̱th kä bia maath kɛ ɣä kɛɛl rɛy kuäärädä, kä bia nyuur wi̱i̱ kɔamni kuäärä luɔ̱kɛ thuk duëli I-thɛ-rɛl da̱ŋ wäl rɛw.” <br />
Ma̱r Yecu kɛ ga̱k Pi-tɔr kɛ jɛ <br />
(Mɛ̈t 26:31-35, Mak 14:27-31, Jɔ̱ɔ̱n 13:36-38) <br />
31“Thay-mɔn, Thay-mɔn, liŋɛ! Cia Cɛy-tan nhök ɣöö bɛ yɛn diaal ciɛth ce̱tkɛ bɛl. 32Kä cä pal kɛ kui̱du, ɛn ɣöö /ci ŋa̱thdu bi bath, kä mi wi̱i̱ rɔ wä riet ɣä jakni dämuɔɔri kä bum.” 33Kä cuɛ Yecu jiök i̱, “Kuäär, ɣän cä rɔ rialikä bä wä kɛɛl kɛ ji̱ guäth yieenä kɛnɛ gua̱a̱th li̱eth!” 34Cu Yecu wee i̱, “Ɣän la̱rä jɛ ji̱, Pi-tɔr, /ci tuut manpalɛ̈k bi röt walɛ, a /keni ɣä gak ni kä diɔ̱ɔ̱k.” <br />
Ki̱th yio̱o̱ni kɛnɛ gök kɛ thɛp <br />
35Kä cu Yecu ji̱ kɔaarɛ kɛ jiök i̱, “Mëë cä yɛ jäkä raar a thil ki̱th yio̱o̱ni, kiɛ gök, kiɛ wa̱a̱ri, tëëkɛ mi cu dak kä yɛ?” Cukɛ wee i̱, “Thilɛ mi ci dak kä kɔ.” 36Cuɛ kɛ jiök i̱, “Kä täämɛ, a ram mi tekɛ ki̱th yio̱o̱ni kiɛ gök naŋ jɛ. Kä ram mi thil thɛp kɔk bi̱i̱dɛ, kä a kɔk thɛp. 37Kɛ ɣöö ɣän la̱rä jɛ yɛ bi ruac Kuɔth ëë ca gɔ̱r dhil a thuɔ̱k kɛ ɣä i̱,#22:37 Ica 53:12. ‘Cua jɛ mat rɛy nɛɛni ti ji̱ nyuɔɔni’, kä ɛ thuɔ̱k ci min ca gɔ̱r kɛ kui̱dä a thuɔ̱k.” 38Kä cukɛ wee i̱, “Kuäär, nɛn ɛ, te thɛpni da̱ŋ rɛw wanɛ.” Cuɛ wee i̱, “Ro̱ŋkɛ.” <br />
Pal Yecu wi̱i̱ Pa̱a̱m Ɔ-lip <br />
(Mɛ̈t 26:36-46, Mak 14:32-42) <br />
39Cu Yecu jiɛɛn rɛy wec, kä cuɛ wä wi̱i̱ Pa̱a̱m Ɔ-lip kɛ ciaaŋdɛ min wen, kä cu ji̱ kɔaarɛ jɛ guɔ̱ɔ̱r. 40Kä min cɛ cop ɛn guäth ɛmɔ, cuɛ kɛ jiök i̱, “Pal kɛ ɣöö da̱ŋ /cia bi pɛn dui̱rä.” 41Kä cuɛ kɛ ba̱ny piny, cuɛ räth nhiam kɛ kam mi ce̱tkɛ pek do̱lä mi ca yuɔr. Cuɛ rɔ ka̱m mua̱a̱l, kä cuɛ pal, 42i̱, “Gua̱di̱n, mi nhɔki jɛ, woc liɛɛr ɛmɛ kä ɣä, kä /ciɛ ruacdä, kä duundɛ ɣöö ruacdu ba la̱t ɔ.” [ 43Kä cu jääk Kuɔth mi bëë nhial päl kä jɛ kä cuɛ jɛ bum. 44Kä kɛ jiath lɔaac, cuɛ pal kɛ loc mi thuɔ̱k, kä cu lethdɛ pɛn piny, tithɛ ce̱tnikɛ riɛm.]#22:43-44 Tha̱a̱ŋ buɔkni tëë wal thilɛ kɛ käth 43 kɛnɛ käth 44. 45Min cɛ rɔɔdɛ jiɛcɛ guäth palä, cuɛ ben kä ji̱ kɔaarɛ. Cuɛ kɛ jek a cikɛ niɛɛn, kɛ kui̱ jiɛthä lɔaac. 46Cuɛ kɛ jiök i̱, “Ɛŋu niɛnɛ mɔ? Jiacɛ rɔ̱ kä palɛ, kɛ ɣöö /cia bi pɛn dui̱rä.” <br />
Kɔk Yecu kɛnɛ ka̱pdɛ <br />
(Mɛ̈t 26:47-56, Mak 14:43-50, Jɔ̱ɔ̱n 18:3-11) <br />
47Min ŋot Yecu kɛ ruac, cu buɔ̱n ben, kä böthkɛ kɛ ɛ wut mi cɔal i̱ Ju-däth, min la ram kɛl kä jaakɛ da̱ŋ wäl wi̱cdɛ rɛw. Cuɛ ben kä Yecu kɛ ɣöö bɛ jɛ wä cim. 48Kä cu Yecu jɛ jiök i̱, “Ju-däth, ji̱n kɔki Gat Ran kɛ ci̱emdɛ?” 49Mëë ci nɛy tin te gekädɛ ɛ nɛn ɛn ɣöö bi duɔ̱ɔ̱r tuɔɔk, cukɛ thiec i̱, “Kuäär, bakɔ nyiëëny kɛ kɛ kɛ thɛp?” 50Kä cu ram kɛl kä kɛ kuany bo̱o̱thä palä in di̱i̱t yɔ̱t, kä cuɛ ji̱th cuëëcdɛ yup. 51Kä cu Yecu wee i̱, “/Cuarɛ nɛmɛ nyɔk!” Kä cuɛ ji̱thdɛ thiap kä cuɛ jakä gɔaa. 52Kä cu Yecu bööth palä tin di̱t kɛnɛ ga̱a̱ŋ luaak Kuɔth kɛ di̱t tëë ci ben kä jɛ thiec i̱, “Ci yɛn ben kɛ thɛpni kɛnɛ kɛtni ce̱tkɛ mi lapä määc nath? 53Mëë ta̱a̱ kɛɛl kɛ yɛ ni ciaŋ rɛy luaak Kuɔth, kä /ken yɛn ɣä käp. Kä nɛmɛ thaakdu kɛnɛ buɔ̱m muɔ̱th!” <br />
Ja̱y Pi-tɔr kɛ Yecu <br />
(Mɛ̈t 26:57-58,69-75, Mak 14:53-54,66-72, Jɔ̱ɔ̱n 18:12-18,25-27) <br />
54Cukɛ Yecu käp, kä cukɛ jɛ naŋ, cukɛ jɛ naŋ dhɔr bo̱o̱thä palä in di̱i̱t. Cu Pi-tɔr ɛ guɔ̱ɔ̱r a na̱n. 55Mëë ci naath mac dɔp rɛy kal, kä cikɛ nyuur gekä maac, cu Pi-tɔr nyuur rɛydiɛn. 56Cu nyam mi läät, jɛ nɛn, mɛr mac ɛ cuɛ wee i̱, “Wut ɛmɛ tëë kɛɛl kɛ jɛ bä.” 57Kä cu Pi-tɔr jɛ gak, wëë i̱, “Ciek, ɣän kuecä jɛ.” 58Kä kɛ kɔr mi tɔt cu ram mi dɔ̱diɛn ɛ nɛn, kä cuɛ wee i̱, “Amäni ji̱n bä lapi ram kɛl kä kɛ.” Kä cu Pi-tɔr wee i̱, “Wutdɛ, /ciɛ ɣän!” 59Kä kɛ kɔr mi ce̱tkɛ thaak, cu ram mi dɔ̱diɛn ɛ lar i̱, “Ɛpuc, wut ɛmɛ tëë kɛɛl kɛ kɛ, kɛ ɣöö ɛ raan Gɛ̈-lɛ-li.” 60Kä cu Pi-tɔr wee i̱, “Wutdɛ, ɣän kuecä mɔ latdi mɔ!” Kä ni ɛn guäth ɛmɔ, min ŋotdɛ kɛ ruac, cu tuut manpalɛ̈k wak. 61Cu Kuäär ni Yecu liɛɛc, cuɛ Pi-tɔr guic. Kä cu Pi-tɔr ruac Kua̱r tim, ɛn mëë cɛ la̱r jɛ i̱, “Ɛn walɛ, a ŋot /ken tuut manpalɛ̈k ni röt bi ɣä gak ni kä diɔ̱ɔ̱k.” 62Cuɛ wä raar, kä cuɛ wä wiee kɛ jiath lɔaac mi di̱i̱t. <br />
Yiöŋ Yecu kɛnɛ duäcdɛ <br />
(Mɛ̈t 26:67-68, Mak 14:65) <br />
63Täämɛ cu wutni tëë yiënkɛ Yecu ɛ tok kɛ mi yɔaŋkɛ jɛ, kä cukɛ jɛ duäc. 64Cukɛ nyinkɛ yiɛn, kä cukɛ jɛ thiec i̱, “Mar ram mɔ ci ji̱ yɔ̱t ɔ?” 65Cukɛ jɛ kuëth kɛ rieet ti ŋuan kɔ̱kiɛn. <br />
Yecu nhiam ji̱ luɔ̱k <br />
(Mɛ̈t 26:59-66, Mak 14:55-64, Jɔ̱ɔ̱n 18:19-24) <br />
66Mëë ci ɣɔw baak, cu buɔ̱n di̱tni nath rɔ̱ dol bööth palä tin di̱t kɛnɛ ji̱ gɔ̱rkä. Cukɛ Yecu naŋ nhiam ji̱ luɔ̱ɔ̱kni. 67Cukɛ jɛ jiök i̱, “Mi ɛ ji̱n Mɛ-thia, läri jɛ kɔ.” Kä cuɛ kɛ loc i̱, “Cäŋ la̱rä jɛ yɛ, /ci yɛn ɛ bi ŋäth. 68Kä mi wa̱a̱ yɛ thiec /ci yɛn ɛ bi loc. 69#22:69 Diit 110:1.Kä duundɛ ɣöö a tɛmɛ ni ɛn täämɛ, bi Gat Ran nyuur kui̱c cuëëc bumä Kuɔth.” 70Kä cu kɛn diaal ɛ thiec i̱, “Ɛ jɛn ji̱n Gat Kuɔth, jɔɔk?” Kä cuɛ kɛ jiök i̱, “Ci yɛn ɛ lar i̱ ɛ ɣän.” 71Cukɛ wee i̱, “Ɛ ruac nenä ŋukä dɔ̱diɛn mi gör nɛ? Kä canɛ jɛ liŋ ni thokdɛ pa̱ny!” <br />
<h3><a href="luk chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
