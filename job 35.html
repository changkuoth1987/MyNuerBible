<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
35 <br />
1Kä cu Ɛ-liɣu wee i̱, <br />
2“Diiwi jɛ ɛn ɣöö nɛmɛ ɛ thuɔ̱k? <br />
Kä curi wee i̱, ‘Ta̱a̱ kɛ <br />
cuɔ̱ɔ̱ŋ nhiam Kuɔth.’ <br />
3Kä curi thiec i̱, ‘Ɛŋu mi bä jek, <br />
kɛ ɣöö /ka̱n duer la̱t?’ <br />
4Ɣän bä ji̱ loc <br />
yɛnɛ mäthniku kɛɛl. <br />
5Ji̱n guic pua̱a̱r nhial, <br />
kä guic pua̱r tɔ̱ te ni <br />
nhial wi̱i̱du tɔ̱. <br />
6Mi ci duer ɛŋu mi dee Kuoth jek? <br />
Kä mi ŋuan dueerku, <br />
ɛŋu mi deri lät kä jɛ? <br />
7Kä mi ti̱i̱ kɛ cuŋ, ɛŋu deri ka̱m <br />
jɛ mɔ? <br />
Kiɛ ɛŋu derɛ jek ɔ kä ji̱? <br />
8Dueerku jekɛ ni ram mi ce̱tkɛ ji̱, <br />
kä cuŋku jekɛ ni gat ran. <br />
9“La wiee naath kɛ ciaŋ mi jiääk, <br />
kä la kɛn luäk go̱o̱r. <br />
10Duundɛ ɣöö thilɛ ram mi ci <br />
wee i̱, <br />
‘Kä Kuoth in la Cääkdä a nikä, <br />
min la buum naath rɛy rikä, <br />
11min nyuuth kɔn ɛlɔ̱ŋ <br />
kä ley dɔaar, <br />
kä käm kɔn pɛl mi di̱t ni <br />
jɛn kä pɛl din nhial?’ <br />
12Kä mi wiee kɛn, /cɛ kɛ loc, <br />
kɛ kui̱ liakä ji̱ dueeri. <br />
13Kɛ thuɔ̱k /ci Kuoth wiee baaŋ <br />
dëë liŋ, <br />
kä /cɛ ca̱rɛ dëë la̱th thi̱n. <br />
14Kä derɛ kulɛ te i̱di mi loori <br />
jɛ i̱ /cä jɛ nɛn, <br />
kä te ruacdu nhiamdɛ <br />
kä liipi ni jɛ! <br />
15Kä diiwi jɛ ɛn ɣöö /ci gakdɛ <br />
naath tɔ̱ŋ, <br />
kä /cɛ dueer käm tiit. <br />
16Kä cu I-yob lat ni ruaacni <br />
ti thil luɔt, <br />
cuɛ rieet ti ŋuan lat kɛ <br />
thil ŋäcä ŋɔaani.” <br />
<h3><a href="job chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
