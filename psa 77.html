<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
77 <br />
Ti̱em lätni Kuɔth tin bum <br />
(Dit A-thap) <br />
1Ɣän cä Kuoth cɔl kɛ ɣöö <br />
bɛ ɣä luäk, <br />
cä Kuoth cɔl ɛlɔ̱ŋ kɛ ɣöö <br />
bɛ ɣä liŋ. <br />
2Kɛ cäŋ rikädä cä Kuäär <br />
ni Kuoth go̱r, <br />
cä tetkä tar nhial kɛ wäär <br />
ɛ thil cuɔ̱c, <br />
kä cuɛ thil mi buum ti̱eydä. <br />
3Kä mɔ cä Kuoth car ɔ, <br />
la lɔcdä a jiɛth, <br />
mɔ cä wee tiɛɛmä jɛ mɔ, <br />
la dualä. <br />
4Kä curi ɣä jak kä ji̱n, <br />
cua̱ dual ɛ bä ruac kui̱c. <br />
5Kä cua̱ ni̱n tëë wal car, <br />
cua̱ wä tim ni run tëë <br />
ci wä ni wal. <br />
6Cua̱ diitkä tim kɛ wäär, <br />
cu lɔcdä ca̱r, <br />
kä cua̱ rɔ thiec i̱, <br />
7“Ɛ bi Kuäär ni Kuoth nɛy <br />
ku lo̱k amäni cäŋ kɛl, <br />
a /cɛ gɔɔydɛ bi lɛ nyɔk <br />
kɛ nyuɔ̱th? <br />
8Ɛ ci nhökdɛ min thil pek <br />
ku thuɔ̱k? <br />
Kä bɛ cua̱ jɛn guut ruaacnikɛ <br />
gua̱thni diaal? <br />
9Ɛ ci Kuoth kɔ̱a̱c lɔaacdɛ <br />
ku pa̱l ruëëc? <br />
Ɛ bi gakdɛ pälidɛ kä ku jak <br />
kä thil?” <br />
10Kä cua̱ wee i̱, “Min ŋɔ̱ɔ̱ŋä ɛlɔ̱ŋ, <br />
ɛ ɣöö Kuoth Nhial in Dit ni jɛn, <br />
ci buɔ̱mdɛ rɔ gɛr.” <br />
11Ɣän bä lät Kuɔth Nhial tim, <br />
kɛ thuɔ̱k ɣän bä lätkɛ tëë <br />
wal tin ga̱ykɛ naath car. <br />
12Kä bä lätkɛ diaal nyiath, <br />
kä bä lätku tin <br />
buɔ̱m buɔ̱ɔ̱m tim. <br />
13Kä dupku lö Kuoth <br />
rɛl gɔɔydiɛn rɔ, <br />
kä ɛ kuoth in mith päär <br />
kɛ Kuothda mɔ? <br />
14Ɛ ji̱n Kuoth in lät <br />
ti ga̱ykɛ naath, <br />
kä nyuth buɔ̱mdɛ naath. <br />
15Kä kɛ tetdu min bum curi <br />
nɛɛku kän, <br />
kɛn kuay Je-kɔb kɛnɛ Jo-thɛp. <br />
16Mëë ci pi̱w ji̱ nɛn lö Kuoth, <br />
mëë ci kɛn ji̱ nɛn, cukɛ dual, <br />
cuɛ kɛ lath amäni piny yiëri. <br />
17Cu pua̱a̱r nhiaal jak kä dɛm, <br />
kä cu nhial ma̱a̱r, <br />
kä cu bääriku biɛɛr <br />
kui̱ni diaal. <br />
18Cua ma̱a̱rku liŋ rɛy thuɔ̱ɔ̱l, <br />
kä cu biɛɛru ɣɔw mɛr <br />
ni kɛɛliw, <br />
kä cuɛ piny lath. <br />
19Kä duɔ̱ɔ̱pdu rɛɛtdɛ ni yier, <br />
dupku wäkɛ nikɛ rɛy pi̱i̱ni <br />
ti ŋuan, <br />
kä ŋotdɛ /ca gua̱th <br />
ciökniku nɛn. <br />
20Kä ci nɛɛku bo̱th ce̱tnikɛ det <br />
kɛ tet Muthɛ kɛnɛ Ä-ron. <br />
<br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
</body>
</html>
