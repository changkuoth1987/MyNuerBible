<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
Riet in nhiam <br />
Ɛn bok ɛmɛ cɔalkɛ jɛ kɛ ciöt raam in ruac cäät kɛ kui̱dɛ. Ɛn I-yob ɛ wut mi gua̱n cuŋni kä riäŋɛ ɛlɔ̱ŋ. A cäŋ ni mëë ci gaatkɛ diaal kɛnɛ kuakɛ diaal thil kä cɛ kɛ juey mi bɛc bɛc, /kenɛ ŋa̱thdɛ kɛ Kuoth päl. <br />
Kä cu mäthni I-yob ɛ go̱r ɛn ɣöö ba jɛ la̱t cuɔ̱cdɛ kɛ duɔ̱ɔ̱p ŋäthädiɛn. Cukɛ wee Kuoth la culɛ naath gɔy ni ciaŋ, kä duääcɛ ji̱ nyuuthni. Kɛ kui̱c ɛmɔ, min cuc I-yob jɛn tëë kɛ dueer. Duundɛ ɣöö /ken I-yob nɔmɔ ŋäth, cuɛ wee ruac mäthnikɛ thilɛ jɛ luɔt. Cuɛ ŋäth ni ɣöö jɛn ɛ wut mi gɔaa, cuɛ jɛ kulɛ gäy ɛŋu mi ci Kuoth jiäk ti̱ti̱ diaal pa̱l ɣöö tuɔkɛ kä jɛ mɔ. Kä cuɛ Kuoth thiec ɛlɔ̱ŋ, kɛ ɣöö bɛ thuɔ̱k la̱t kɛ kui̱ kä ti diaal ti ci tuɔɔk kä jɛ ti. <br />
/Ken Kuoth thiecni I-yob loc. Cuɛ la̱t ni I-yob buɔ̱mdɛ min di̱i̱t kɛnɛ pɛlɛ kɛnɛ ɣöö Kuoth ɛ jɛn ruaac ti diaal ɔ wi̱i̱ muɔ̱ɔ̱n. Kä cu I-yob duerɛ lat kɛnɛ gakdɛ kɛ rieet tin jiäk tin cɛ lat. <br />
Kä tin lat bok ɛmɛ kɛ, ɛ ɣöö ɛŋu la cuc nɛy ti gɔw ɔ. Kä min lat bok ɛ ɣöö Kuoth ɛ jɛn ruaac ɣɔw ɔ, duundɛ ɣöö min ku Gua̱n jiäkni lɛ te rɛy ɣɔaa derɛ nɛy diaal ɣɔ̱n. <br />
Tin te rɛy buɔk <br />
1. Tuk cäätdä 1:1—2:13 <br />
2. La̱m I-yob kɛ cäŋ ëë dapkɛ ni jɛ 3:1-26 <br />
3. Ruac I-yob in nhiam kɛnɛ mäthnikɛ 4:1—14:22 <br />
4. Ruac I-yob in rɛwdɛ kɛnɛ mäthnikɛ 15:1—21:34 <br />
5. Ruac I-yob in diɔ̱ɔ̱kdiɛn kɛnɛ mäthnikɛ 22:1—31:40 <br />
6. Ruac Ɛ-liɣu 32:1-5 <br />
7. Ruac Ɛ-liɣu kɛ I-yob kɛnɛ mäthnikɛ 32:6—37:24 <br />
8. Ruac Kuɔth kɛ I-yob rɛy rothä 38:1—40:2 <br />
9. Luɔc I-yob kɛ Kuoth 40:3-5 <br />
10. Luɔc Kuɔth kɛ I-yob 40:6—41:34 <br />
11. Riet I-yob kɛ rɔ 42:1-6 <br />
12. Thuɔ̱k cäätdä 42:7-17 <br />
<br />
</body>
</html>
