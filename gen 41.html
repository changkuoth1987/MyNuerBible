<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<p>41 <br />
  Lat Jo-thɛp kɛ la̱a̱k Pɛro <br />
  1Täämɛ kɛ kɔr kä mɔmɔ kɛ thuɔ̱k runi da̱ŋ rɛw, cu Pɛro la̱k läkikä, ce̱tdɛ kɛ mi tëë cuŋä gekä kiɛɛr. 2Kä tëë kɛ ɣɔ̱k da̱ŋ bärɔw ti cuath cuaath ti cuɛ nɛn pälkɛ raar rɛy kiɛɛr kä läk kɛ po̱mä. 3Cua kɛ lɛni guɔ̱ɔ̱r ɛ ɣɔ̱k da̱ŋ bärɔw kɔ̱kiɛn ti nua̱n nua̱a̱n kä cukɛ cuɔ̱ŋ gekädiɛn po̱mä kiɛɛr. 4Kɛn ɣɔ̱k tin nua̱n nua̱a̱n cukɛ ɣɔ̱k tin cuath cuaath tin kɔn cam. Ɛn guäth ɔ cu Pɛro ke̱e̱r. 5Kä cuɛ rɔ lɛni nyɔk kɛ ni̱en, kä cuɛ la̱k dɔ̱diɛn läkikä tëë kɛ rɔa̱th manytapni da̱ŋ bärɔw ti thiäŋ kɛ nyin ti gɔw ti ci ciɛk kä kɛl. 6Kä cu rɔa̱th da̱ŋ bärɔw ti thil nyin kä ca rɔl ɛ jiɔam ciɛk kɔɔriɛn. 7Cu rɔa̱th tin thil nyin rɔa̱th manytapni tin tekɛ nyin roc. Kä cu Pɛro cu ke̱e̱r. Cuɛ cua jɛn la̱kdɛ. 8Mëë ruɔ̱n, cu ca̱rɛ nyuɔɔn ɛlɔ̱ŋ, kä cuɛ nɛy diaal tin ti̱t kɛnɛ wutni tin pɛl kä I-jëp cɔl, kä cuɛ kɛ la̱t min cɛ läkikä. Kä nɛ̈nɛ jɛ, cuɛ thil ram kɛl mi cu luɔtdiɛn luäŋ kɛ lät jɛ. <br />
  9Ɛn guäth ɛmɔ cu gua̱n kɔŋä Pɛro cu wee i̱, “Ɛ jɛn, ɛn walɛ cä jɛ ku tim ɛn ɣöö cä duer la̱t. 10Mëëdan ëë ci lɔcdu jiääk, kuäär, kɛ kɔn la̱a̱tku, curi ɣä la̱th due̱e̱l yi̱eenä, ɣän kɔnɛ kuäär tha̱a̱tni kɛɛl. 11Kɛ cäŋ kɛl kɛ wäär kɔn da̱ŋ rɛw cuakɔ la̱a̱k läkikä, te ram ɔ la̱kdɛ kɛ luɔtdɛ mi göl. 12Ɛn rɛy duëël yi̱eenä te ŋuɛ̈t Ɣi-bɛ-ru mi kuany kua̱r lathkëëri thi̱n kɛ kɔ kɛɛl. Kä mëë cakɔ jɛ la̱t la̱a̱kɔ, cuɛ kɔ la̱t min yiɛth rɔ kä la̱k raam ɔ. 13Cikɛ wä ni gua̱thnikɛ ce̱tnikɛ mëë cɛ jɛ la̱t kɔ, ca ɣä luɔc guäth läätädä, kä cua rɛwdä ŋap.” <br />
  14Ɛn guäth ɛmɔ mëë ci Pɛro jɛ liŋ, cuɛ Jo-thɛp cu cɔl, cua jɛ wä nööŋ due̱e̱l yi̱eenä ni kɛ pɛ̈th. Kä cu Jo-thɛp rɔɔdɛ mut kä cuɛ bieynikɛ gɛr, cuɛ ben kä Pɛro. 15Kä mëë cɛ cop kä jɛ, cuɛ Jo-thɛp jiök i̱, “Ɣän cä la̱k läkikä, kuɛɛ la ɣöö thilɛ ram kɛl mi cu luɔtdɛ lɛ lat. Kä cä jɛ pay liŋ ɛn ɣöö mi ci raan i̱ la̱t la̱a̱kɛ, de̱ri jɛ luɔ̱c luɔtdiɛn ni kä kɛɛl.” 16Cu Jo-thɛp ɛ loc i̱, “Thilɛ ɣä lua̱ŋ, kuäär, ɛ Kuoth ɛ ni̱n bi ji̱ loc kɛ mal.” <br />
  17Ɛ jɛn, cu Pɛro la̱kdɛ ku la̱t Jo-thɛp wëë i̱, “Cä la̱k läkikä, kuɛɛ lɛ ce̱tkɛ mi ta̱a̱ cuŋä gekä kiɛɛr. 18Kä nɛn ɛ, cu ɣɔ̱k da̱ŋ bärɔw ti cuath cuaath päl raar rɛy kiɛɛr kä cukɛ ben laak po̱mä kiɛɛr. 19Cua kɛ lɛni guɔ̱ɔ̱r ɛ ɣɔ̱k da̱ŋ bärɔw kɔ̱kiɛn ti nua̱n nua̱a̱n ti /ka̱n me̱t nën rɛy rööl I-jëp kɛɛliw. 20Ɛ jɛ nɔ, kɛn ɣɔ̱k tɔ̱ nua̱n nua̱a̱n tɔ̱tɔ̱, cukɛ ɣɔ̱k da̱ŋ bärɔw tin cuath cuaath tin kɔn cam. 21Kä cäŋɛ mëë cikɛ kɛ ruɔ̱ɔ̱c, thilɛ ram mi dëë jɛ ŋa̱c, kɛ ɣöö cuɛ ŋot ɛ niɛ jɛn ta̱a̱diɛn. Thilɛ mi ci rɔ gɛr pua̱nynikiɛn. Cua cu ke̱e̱r. 22Kɛ kɔrɛ cä la̱k dɔ̱diɛn lɛni läkikä, tëë kɛ rɔa̱th manytapni da̱ŋ bärɔw ti tekɛ nyin ti gɔw, kɛn cikɛ ciɛk kä kɛl. 23Cua kɛ lɛni guɔ̱ɔ̱r ɛ rɔa̱th bärɔw ti thil nyin kä ca kɛ rɔl ɛ jiɔam. 24Kä nɛn ɛ, cu rɔa̱th tɔ̱tɔ̱ rɔa̱th tin kɔn tin tekɛ nyin ti gɔw roc. Kä guic ɛ, mëë cä ti̱ti̱ la̱t nɛy diaal tin la̱tkɛ ciaŋ kuthni, thilɛ ram kɛl kä kɛ mi cu ɣä la̱t luɔtdiɛn.” <br />
  25Cu Jo-thɛp jɛ ku jiök i̱, “La̱a̱ku, lö kuäär, luɔtdiɛn ɛ jɛn kɛl ɔ. Kuoth cɛ ji̱ la̱r lär kɛ min bi la̱t. 26Nɛn ɛ, kɛn ɣɔ̱k da̱ŋ bärɔw tin cuath cuaath kɛnɛ kɛn rɔa̱th manytapni tin tekɛ nyin ti gɔw luɔtkɛ ni run bärɔw ti päär luɔtdiɛn. 27Kä kɛn ɣɔ̱k da̱ŋ bärɔw tin nua̱n nua̱a̱n kɛnɛ kɛn rɔa̱th manytapni da̱ŋ bärɔw tin thil nyin ti gɔw kä ca rɔl ɛ jiɔam kɛ run buath da̱ŋ bärɔw. 28Ɛ jɛn min larä ni ɣöö Kuoth nyuthɛ ni ji̱ min bi la̱t. 29Run bärɔw a bëëni ɛn täämɛ guäth in bi ɣɔw tekɛ ria̱ŋ mi di̱i̱t ro̱o̱l I-jëp kɛɛliw. 30Ba cu guɔ̱ɔ̱r ɛ run buath da̱ŋ bärɔw tin bi ria̱ŋ in te ro̱o̱l I-jëp cu thil kɛ ɣöö ci buɔth wec däk. 31Kä thilɛ ria̱ŋ mi bi naath ɛ ŋa̱c rɛy ni̱ni buath tɔ̱tɔ̱, kä bɛ bɛ̈c ɛlɔ̱ŋ. 32Kä jɛn luɔc läkä ni kä rɛɛw lotdɛ ni ɣöö ɛn riɛk ci Kuoth ɛ car ɛpuc, kä go̱o̱rɛ ɣöö bɛ jɛ mal nööŋ.” <br />
  33Kä cuɛ jɛ nyɔk kɛ jiök i̱, “Täämɛ, kuäär, gɔaa ni ɣöö bi ram mi pɛl kä ŋäc ŋɔak kuany, kä bɛ a kuäär kuakni rööl I-jëp. 34Kä gɔaa ni ɣöö bi kua̱r kɔ̱kiɛn kuany kä bi kɛ jak kä duɔlkɛ kɛl dhieecni kä bɛl diaal tin ca ŋɛr wi̱c kɛɛliw kɛ kɛn run riäŋä da̱ŋ bärɔw tɔ̱tɔ̱. 35Akɛ dethkɛ bɛ̈l tɔ̱tɔ̱ diaal lue̱e̱kni rɛy rɛ̈kni diaal, kä akɛ yiënkɛ kɛ. 36Kɛn bɛl tɔ̱tɔ̱ bikɛ nɛy diaal te̱k rɛy runi buath da̱ŋ bärɔw tin bi ben ro̱o̱l I-jëp. Kɛ kui̱ ɛmɔ, /ca naath bi lɛ näk ɛ buɔth.” <br />
  Läth Jo-thɛp kuäärä kä I-jëp <br />
  37Kä mëë ci kuäär ni Pɛro kɛnɛ ji̱ läätädɛ diaal riet ɛmɛ liŋ, cuɛ cop lɔɔcdiɛn. 38Ɛn guäth ɛmɔ cu Pɛro ji̱ läätädɛ ku jiök i̱, “Derɛ lɛ tekɛ wut dɔ̱diɛn mi päär kɛ wut ɛmɛ, mi te yiëë kuɔth kɛɛl kɛ jɛ?” 39Ni ɛn wa̱nɔ cu Pɛro Jo-thɛp cu jiök i̱, “Thilɛ radɔ̱diɛn mi pɛl kä tekɛ ŋäc kä ŋɔaani mi dëë pa̱a̱r kɛ ji̱n puɔ̱nydu pa̱ny, kɛ ɣöö ci Kuoth mɛmɛ nyuɔ̱th ji̱. 40Ɛ ji̱n puɔ̱nydu ɛ ni̱n bi a kuäär röölä, kä bi nɛɛkä diaal liŋ ni rietdu. Ɛ ɣän kärɔa ɛ ni̱n bi ji̱ le̱ny kɛ kuäär. 41Kä täämɛ, ɣän jak kä ji̱ kä kuäär rɛy rööl I-jëp ni kɛɛliwdɛ.” 42Kä cu Pɛro tiɛl yiɛtädɛ ka̱m raar kä cuɛ jɛ kuëŋ yiɛtdä Jo-thɛp. Cuɛ jɛ ruk kɛ bieyni ti puɔth kä cuɛ kuat dääpä la̱th ŋuääkdɛ. 43Cuɛ jɛ cu jak kä ko̱tdɛ thurbilɛ min rɛwdɛ a wur naath nhiamdɛ kä köökɛ i̱, “Kuäär a bëëni.” Ɛ jɛ nɔ, cu Pɛro Jo-thɛp jak kä kuäär ro̱o̱l I-jëp ni kɛɛliwdɛ. 44Kä cuɛ Jo-thɛp lɛni jiök i̱, “Min ɛ ɣän kuäär wec ɛmɛ, /ci ram kɛl rɔ bi wany rɛy rööl I-jëp kɛɛliw ɛ ni mi ci jɛ lony ɛ ji̱n.” 45Mëë ci Pɛro Jo-thɛp jak kä kuäär wec, cuɛ jɛ moc ciöt kɛ thok rööl I-jëp a cuɛ jɛ cɔl i̱ Dhap-nath-pa-na. Kä cuɛ jɛ ka̱m nyam mi cɔal ciötdɛ i̱ A-thɛ-nath ala ciekdɛ. Kä nyam ɛmɔ ɛ nya Pɔ-ti-pɛ-rä, bo̱o̱th palä wec in cɔal i̱ Ɔn. Kä cu Jo-thɛp rɛy ro̱o̱l I-jëp wä jäk. 46Ɛn guäth ɛmɔ Jo-thɛp tëë kɛ run ti jiɛn diɔ̱k mëë kuanykɛ jɛ ɛ Pɛro. Mëë ca jɛ kuany, cuɛ rɔ jiɛc nhiam Pɛro kä cuɛ ro̱l I-jëp rɛydɛ wä jäl ni kɛɛliwdɛ. 47Kɛ kɛn run riäŋä da̱ŋ bärɔw cu wec tekɛ bɛl ti ŋuan ɛlɔ̱ŋ. 48Rɛy runi ti̱ti̱ cu Jo-thɛp bɛ̈l diaal tin ca ŋɛr ro̱o̱l I-jëp, ruɔ̱ɔ̱l, kä cuɛ kɛ piɛk lue̱e̱kni rɛy wi̱i̱ni diaal. Bɛl, pikɛ kɛ lue̱e̱knikɛ. 49Cuɛ bɛl ti ŋuan piɛk lue̱e̱kni. Cukɛ wee kɛ mi thɛ̈mkɛ kɛ thi̱n amäni mëë cukɛ piɛk ni kɛ thi̱n lɔrä kɛ ɣöö /ca thɛmdiɛn thi̱n dëë luäŋ. <br />
  50A ŋot /ke̱n run buath ni cop cu Jo-thɛp kɛnɛ A-thɛ-nath gaat da̱ŋ rɛw di̱eth. 51Cu Jo-thɛp dho̱o̱l in kɛ̱̈ɛ̱̈ cɔl i̱ Ma-na-thɛ, wëë i̱, “Kuoth cɛ ɣä jak kä pa̱lä cuɔ̱cdä ruëëc kɛnɛ ji̱ dhɔaara diaal.” 52Cuɛ rɛwdɛ min dɔ̱ŋ cɔl i̱ Ɛ-pa-rim, wëë i̱, “Ci Kuoth ɣä jak kä dapä ro̱o̱l mi cä rik ti bum jek thi̱n.” <br />
53Kä mëë ci run riäŋä da̱ŋ bärɔw thuuk, 54cu run buath da̱ŋ bärɔw rɔ̱ tok ce̱tnikɛ mëë ci Jo-thɛp ɛ lar. Kä cäŋɛ mëë ci wi̱i̱ diaal tekɛ buaath ti di̱t, ɛn ro̱l I-jëp te bɛlkɛ thi̱n. 55Guäth ëë ci naath buɔth kɛ ku tok kɛ näk rɛy rööl I-jëp, cukɛ mi camkɛ röl kä Pɛro. Mëë ci Pɛro ɛ guic, cuɛ kɛ jiök i̱, “Yɛn diaal wiaa kä Jo-thɛp kä liɛŋɛ min bɛ lar.” 56Mëë ci buɔth ɣɔw cu thiäŋ, cu Jo-thɛp lue̱e̱k bɛɛl cu lëëp, kä cu ji̱ I-jëp cu kɔk kɛ bɛl. 57Ni röli diaal cu naath ben ro̱o̱l I-jëp kɛ ɣöö bikɛ bɛl ben kɔk kä Jo-thɛp, kɛ ɣöö ci buɔth naath tiam wi̱i̱ni diaal, amäni ro̱l Kɛ-naan bä. </p>
<h3><a href="gen chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<p><br />
</p>
</body>
</html>
