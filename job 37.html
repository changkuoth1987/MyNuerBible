<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
37 <br />
1“Kä kɛ ma̱a̱r jɔawdɛ, <br />
cuɛ lɔcdä lath, <br />
cuɛ ce̱tnikɛ mi bɛ käny raar <br />
guäthdɛ. <br />
2Liɛŋɛ jɔw ma̱a̱ri Kuɔth <br />
kɛnɛ gi̱r gi̱i̱r in bëë kä jɛ. <br />
3Kä cɛ yiel nhial jak kä <br />
thieeŋɛ pua̱a̱r, <br />
kä jäkɛ jɛ ni pekni ɣɔaa. <br />
4Kä kɛ kɔrɛ mi cɛ ku tɛ̈ny, <br />
bi ma̱rɛ min di̱i̱t ku ben <br />
kä mi cɛ yiel ci maarɛ <br />
lɛ cuɔ̱ŋ. <br />
5Kä jiööth ma̱a̱ri Kuɔth <br />
ga̱ykɛ naath, <br />
jɛn lätdɛ ti buɔ̱m buɔ̱ɔ̱m ti <br />
/canɛ dëë met ŋa̱c. <br />
6Kä cuɛ thäc jiök i̱, <br />
‘Pɛni wi̱i̱ muɔ̱ɔ̱n’, <br />
kä jiökɛ nhiaal i̱, <br />
‘Dɛmni ɛlɔ̱ŋ.’ <br />
7Kä cuɛ nɛy diaal ka̱p cuɔ̱ŋ <br />
lätnikiɛn, <br />
kɛ ɣöö bi nɛy diaal tin cɛ <br />
cak la̱tdɛ kulɛ ŋa̱c. <br />
8Kä cu ley wä duëlikiɛn <br />
kä cukɛ cu te ni rɛy <br />
ɣo̱tnikiɛn. <br />
9Kä cu ruɔth ben raar ni cieŋdɛ <br />
kä cu kɔ̱c ben <br />
kɛ jiɔam in put. <br />
10Kä kɛ yiëë Kuɔth cu pi̱w <br />
kɔ̱a̱c ɛlɔ̱ŋ, <br />
cu pi̱w diaal kɔ̱a̱c ɛlɔ̱ŋ. <br />
11Kä cuɛ pua̱a̱r thiäŋ kɛ pi̱w, <br />
kä cuɛ yiel nhial dääk <br />
kä thi̱n. <br />
12Kä cuɛ kɛ jak kä wi̱elkɛ <br />
wi̱i̱ muɔ̱ɔ̱n, <br />
kɛ ɣöö ba min cɛ la̱rkɛ la̱t. <br />
13Cuɛ pua̱a̱r ja̱k kɛ ɣöö ba naath <br />
tɔ̱ŋ kɛnɛ ɣöö bɛ mundɛ demikä, <br />
kɛ ɣöö bɛ nhökdɛ nyoth. <br />
14“Kä liŋ nɛmɛ lö I-yob, <br />
käp ni rɔ cuɔ̱ŋ, kä guic <br />
lät Kuɔth tin ga̱ykɛ naath. <br />
15Ji̱n ŋäci jɛ ruac Kuoth <br />
kɛ pua̱a̱r i̱di, <br />
kä jakɛ yiel nhialɛ kä riew? <br />
16Kä ŋäci jɛ ɛn min jak pua̱a̱r <br />
kä te nhial, <br />
kɛnɛ lätkɛ tin ga̱ykɛ naath <br />
ɛn ram in ŋäc ŋɔak, <br />
17kä näk leth ni ji̱ rɛy bieyniku <br />
mɔ put jiɔam in leth leth ɔ? <br />
18Kä deri jɛ wä luäk <br />
kɛ läth puɔ̱rä nhial, <br />
a bɛ buɔ̱m ce̱tnikɛ yiëëth <br />
mi ca coth? <br />
19Kä nyuthnikɔ mɔ bakɔ la̱t jɛ mɔ, <br />
kɛ ɣöö /cakɔ ruacda dëë luäŋ <br />
kɛ rialikä, kɛ ɣöö dak ŋäc <br />
ŋɔaanida. <br />
20Ɛ dee raan Kuoth ku thiec i̱ <br />
bɛ ruac kɛ jɛ? <br />
Kä dëë raan thiec kɛ ɣöö <br />
ba jɛ roc? <br />
21“Kä täämɛ thilɛ ram mi dee cäŋ <br />
di̱el guec mi cɛ lɛ̈p ɛlɔ̱ŋ, <br />
mi ca pua̱a̱r lɔk ɛ jiɔam <br />
a ci nhial a wi̱c wi̱c. <br />
22Kuoth la bëë kɛ kui̱c caam kɛ <br />
mac mi ce̱tkɛ da̱a̱p, <br />
la bëë kɛ buɔ̱m däkä mi di̱i̱t. <br />
23Ɛn Kuoth in leny buɔ̱mdɛ ti <br />
diaal nɔ̱a̱nɛ kɛ kɔn ɛlɔ̱ŋ, <br />
kä tëë kɛ buɔ̱m mi di̱i̱t, <br />
jɛn ɛ gua̱n cuŋni kɛnɛ thuɔ̱ɔ̱k, <br />
kä /cɛ naath luk kɛ baŋ. <br />
24Kɛ kui̱c ɛmɔ luth naath jɛ, <br />
kä /cɛ nɛy tin ɛ kɛn i̱ pɛl <br />
moc kɛ gua̱a̱th.” <br />
<h3><a href="job chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
