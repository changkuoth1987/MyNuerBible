<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
23 <br />
Rieet Dee-bid tin jɔak <br />
1Ti̱ti̱ täämɛ kɛ rieet Dee-bid tin jɔak. <br />
Rieet Dee-bid gat Jɛthi <br />
ti thil tho̱l, <br />
rieet raam mi ca kap nhial, <br />
ram mi ca kuany <br />
ɛ Kuoth Je-kɔb, <br />
keet din I-thɛ-rɛl ti gɔw. <br />
2“Ci yiëë Kuɔth Nhial ruac <br />
kɛ thokdä, <br />
te rieetkɛ lɛpdä. <br />
3Ci Kuoth I-thɛ-rɛl ruac, <br />
ci päm I-thɛ-rɛl ɣä jiök, <br />
mi ruac raan nath kɛ cuŋ, <br />
mi ruecɛ kɛ luth Kuɔth, <br />
4ce̱tdɛ nikɛ käny ca̱ŋ ruɔ̱nwaaŋ <br />
ce̱tdɛ kɛ käny ca̱ŋ ruɔ̱nwaaŋ <br />
mi thil wuɔ̱n, <br />
ce̱tdɛ nikɛ cäŋ in jiɛc <br />
juaac ɛ ni rɔ̱ piny <br />
kɛ kɔr nhial. <br />
5/Ciɛ jɛn bi dhɔrä te kɛɛl <br />
kɛ Kuoth ɔ? <br />
Kɛ ɣöö cɛ mat ruac mi <br />
thil pek lat kɛ ɣä, <br />
latdɛ ti diaal kä tekɛ <br />
gua̱thnikiɛn. <br />
Kä /ciɛ jɛn bi ka̱ndä jak <br />
kä te thi̱n ɔ kɛnɛ tin göörä? <br />
6Kä nɛy diaal tin thil Kuoth <br />
ce̱t ta̱a̱diɛn kɛ kuiy, <br />
tin la yiath kɛ naath <br />
kɛ ɣöö /cakɛ dee käp kɛ tet. <br />
7Kä ram mi thiapkɛ <br />
la rɔ a mocɛ kɛ yiëëth <br />
kiɛ mut, <br />
ba kɛ waŋ kɛ mac.” <br />
Nɛɛ Dee-bid tin buɔ̱m buɔ̱ɔ̱m <br />
(1 Kuɛ̈n 11:10-41) <br />
8Ti̱ti̱ kɛ cio̱o̱t nɛɛni Dee-bid tin buɔ̱m buɔ̱ɔ̱m. Yo-ceb-bɛ̈-cɛ-bɛth#23:8 Yo-ceb-bɛ̈-cɛ-bɛth. Kɛ tha̱a̱ŋ gua̱thni dëë cɔl i̱ Ic-bo-cɛth. Kuɛnɛ kä cio̱o̱k kä. raan Tɛ̈-kɛ-mon. Ɛ bo̱o̱th nɛɛni diɔ̱k. Cuɛ nyiëëny kɛ nɛy ti kur bädäk kɛ mutdɛ kä cuɛ kɛ näk ɛn guäth ɛmɔ. <br />
9Kä cu ram in guur jɛ kä kɛn nɛy da̱ŋ diɔ̱k tin buɔ̱m buɔ̱ɔ̱m a Ɛl-a-dhar gat Do-day, kä kuäy Ä-ɣo-ɣi, tëë kɛɛl kɛ Dee-bid mëë dɛ̈p ji̱ Pi-li-thɛt tëë ca rɔ̱ dol kɛ ko̱r, kä cu ji̱ I-thɛ-rɛl rɔ̱ bar. 10Cuɛ rɔ jiɛc kä cuɛ ji̱ Pi-li-thɛt näk amäni mëë cuɛ tetdɛ luaŋ, cu tetdɛ dɔp puɔ̱ɔ̱ny muɔ̱t. Kä cu Kuoth Nhial naath jak kä juɔckɛ mɔ. Kä cu naath ɛ guɔ̱ɔ̱r kɛ ɣöö bikɛ pɛɛc. <br />
11Kä cu ram min guur jɛ a Cama, gat Age raan Ɣa-rar. Kä ci ji̱ Pi-li-thɛt rɔ̱ mat kä Lɛ-i, rɛy ŋɔa̱a̱ri. Kä cu ji̱ I-thɛ-rɛl rɔ̱ bar kɛ ji̱ Pi-li-thɛt. 12Duundɛ ɣöö cuɛ cuɔ̱ŋ däär kakä gaŋɛ jɛ, kä cuɛ ji̱ Pi-li-thɛt näk. Kä cu Kuoth Nhial naath jak kä juɔckɛ kɛ. <br />
13Kɛ mëë ci gua̱th ŋër thia̱k, kä cu nɛy da̱ŋ diɔ̱k kä bööth ti jiɛɛn diɔ̱k wä kä Dee-bid rɛy kɔ̱kä kä Ä-du-lam, kä ci bua̱n ji̱ Pi-li-thɛt pua̱t rɛy lo̱o̱lä ji̱ Rɛpa. 14Ɛn wa̱nɔ te Dee-bid rɛy pa̱a̱m. Kä te buɔ̱n ji̱ Pi-li-thɛt kä Beth-lɛ-ɣɛm. 15Kä cu Dee-bid pi̱ go̱r wëë i̱, “Aɣ duŋ malɛ tekɛ ram mi no̱ŋä pi̱ ti dëë math rɛy jiɛw in te thok wec kä Beth-lɛ-ɣɛm!” 16Kä cu wutni ti bum da̱ŋ diɔ̱k rɛt ni wec ji̱ Pi-li-thɛt, kä cukɛ pi̱ wä jɔm rɛy jiɛw thok wec kä Beth-lɛ-ɣɛm. Kä cukɛ kɛ nöŋ Dee-bid. Duundɛ ɣöö /kenɛ maath thi̱n. Cuɛ kɛ muɔc piny kämɛ kɛ Kuoth Nhial. 17Kä cuɛ wee i̱, “A jɛ na̱n kɛ ɣä lö Kuoth Nhial, kɛ ɣöö dëë pi̱ ti̱ti̱ math. Ɛ dëë riɛm nɛɛni ti ci tëkdiɛn thöp ti ku math?” Kɛ kui̱c ɛmɔ /kenɛ kɛ math. Cua tɔ̱tɔ̱ la̱t ɛ wutni da̱ŋ diɔ̱k tin buɔ̱m buɔ̱ɔ̱m. <br />
18Täämɛ cu Ä-bi-cay däman Yo-ab gat Dhɛ-ru-yaa a bo̱o̱th nɛɛni ti jiɛɛn diɔ̱k#23:18 diɔ̱k. Kä tha̱a̱ŋ buɔkni thuɔk Ɣi-bɛ-ru kɛ diɔ̱k.. Cuɛ nyiëëny kɛ nɛy ti kur diɔ̱k kɛ mutdɛ, kä cuɛ kɛ näk, kä cuɛ tekɛ kɛ̈k ce̱tkɛ nɛy da̱ŋ diɔ̱k. 19Cu jɔɔc ni kɛ̈kdɛ ɛlɔ̱ŋ kä nɛy da̱ŋ diɔ̱k, kä cua bo̱o̱thdiɛn. Duundɛ ɣöö /kenɛ la ram kɛl kä kɛn nɛy da̱ŋ diɔ̱k. <br />
20Kä cu Bɛ-na-yaa gat Yɛ-ɣo-ya-da a wääth ko̱o̱r kä Kɛ̈b-dhel, cuɛ nyin wääthä la̱t. Cuɛ wutni ko̱o̱r Mo-ab da̱ŋ rɛw näk, kä cuɛ lony lɛ wä näk rɛy waŋ ka cäŋ nhial guiiyni mi cäät naath. 21Kä cuɛ raan rööl I-jëp näk, wut mi gɔaa. Kä ɛn raan I-jëp tëë kɛ mut duundɛ ɣöö cu Bɛ-na-yaa wä kä jɛ kɛ kɛɛt, kä cuɛ mut mac tetdä ran I-jëp, kä cuɛ jɛ näk kɛ mutdɛ. 22Tɔ̱tɔ̱ cua kɛ la̱t ɛ Bɛ-na-yaa gat Yɛ-ɣo-ya-da, ka cuɛ tekɛ kɛ̈k ce̱tkɛ wutni ko̱o̱r da̱ŋ diɔ̱k. 23Kä cu te ni jɛn kɛ kɛ̈k rɛy nɛɛni ti jiɛɛn diɔ̱k, duundɛ ɣöö /kenɛ a ram kɛl kä nɛy da̱ŋ diɔ̱k. Kä cu Dee-bid ɛ jak kä bo̱o̱th yiëënikɛ. <br />
24Rɛy nɛɛni ti jiɛɛn diɔ̱k cua, <br />
Ä-tha-el däman Yo-ab, <br />
Ɛl-ɣa-nan gat Do-day <br />
kä Beth-lɛ-ɣɛm, <br />
25cua cama kä Ɣä-rod, <br />
Ɛ-li-ka kä Ɣä-rod. <br />
26Cua Ɣɛ-ledh kä Pɛ̈l-ti, <br />
Ira gat I-kec kä Tɛ-kowa, <br />
27kɛ Ä-bi-ɛ-dhɛr kä Ä-na-thoth <br />
kɛ Mɛ-bu-nay kä Ɣu-cay, <br />
28kɛ Dhal-mon kä Ä-ɣo-ɣi, <br />
kɛ Mɛ̈-ɣɛ-ray kä Nɛ-to-paa, <br />
29kɛ Ɣe-lɛb gat Banaa kä Nɛ-to-paa, <br />
kɛ Itay gat Ri-bay kä Giba <br />
wec ji̱ Ben-ya-min. <br />
30Kɛ Bɛ-na-yaa raan Pi-ra-thon, <br />
kɛ Ɣi-day raan lo̱o̱lä Gac, <br />
31kɛ Ä-bi-ɛ̈l-bon raan Ä-ra-ba, <br />
kɛ Ɛ̈dh-ma-wɛth raan Bɛ̈-ɣu-rim, <br />
32kɛ Ɛl-yɛ̈-ba raan Cɛ̈ɛ̈l-bon. <br />
Kä gaat Ya-cen ɛ Jo-na-than, <br />
33kɛnɛ Cama raan Ɣa-rar, <br />
kɛ Ä-ɣi-am gat Ca-rar raan Ɣa-rar, <br />
34kɛ Ɛ-li-pa-lɛt gat Ä-ɣɛ̈th-bay <br />
kä Maakaa, <br />
kɛ Ɛ-li-am gat Ä-ɣi-tho-pɛl <br />
kä Gilo, <br />
35kɛ Ɣɛdh-ro raan Kar-mɛl, <br />
kɛ Pä-ray raan Ä-rab, <br />
36kɛ Yig-al gat Na-than <br />
kä Dho-baa, <br />
kɛ Bani raan Gad, <br />
37kɛ Dhɛ-lɛk raan Am-on, <br />
kɛ Nɛ̈-ɣɛ-ray kä Bɛ-roth, <br />
ro̱o̱m muɔ̱t Yo-ab gat Dhɛ-ru-yaa, <br />
38kɛ Ira raan Kir-yath-ya-rim, <br />
kɛ Ga-reb raan Kir-yath-ya-rim, <br />
39kɛ U-ri-yaa raan Ɣɛ̈th. <br />
Kä cu kɛn diaal a nɛy ti jiɛɛn diɔ̱k wi̱cdɛ bärɔw. <br />
<h3><a href="2sa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
</body>
</html>
