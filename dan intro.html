<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
Riet in nhiam <br />
Jɛn bok Da-ni-yel ɛmɛ gɔ̱a̱rkɛ jɛ kɛ gua̱a̱th mi ci ji̱ I-thɛ-rɛl tekɛ ti bɛ̈c bɛ̈ɛ̈c thi̱n. Mëë la yɔaŋkɛ kɛ ɛ kuäär rööl Bɛ̈-bi-lɔn ni Nɛ-bu-kad-nɛ-dhar, kɛ ɣöö tekɛ pecä ro̱o̱lɛ. Cu gɔ̱ɔ̱r buɔk ɛmɛ kɛ ɣöö bɛ lo̱c dämani ni ji̱ I-thɛ-rɛl diaal bum. Kä cuɛ kɛ la̱t cäätni da̱ŋ bäkɛl ti ci kɔŋ tuɔɔk kä kɛn ji̱ I-thɛ-rɛl kamdiɛn kɛ ji̱ tɛ̈riɛn kɛ gua̱a̱th ëë /ken ji̱ Pa-rath Bɛ̈-bi-lɔn ni käp. Kɛn ruaacni cäätni tɔ̱tɔ̱ nyuɔthkɛ ɣöö ji̱ Juudh kɛ nɛy ti ŋa̱thkɛ Kuothdiɛn ɛlɔ̱ŋ kä tit kɛn ŋa̱thdiɛn kɛnɛ ciaaŋdiɛn ɛlɔ̱ŋ. Kɛ jɛn ciaaŋdiɛn ɛmɔ cukɛ ji̱ tɛ̈riɛn joc kä cukɛ tekɛ tɛ̈th lɔaac mi di̱i̱t. Kä kɛn ruaacni ti̱ti̱ tëë lätdɛ kä cakɛ gɔ̱a̱r piny ni mëë, kä lat kɛn ɣöö Kuoth la wocɛ rui̱c mi jiääk kɛnɛ yaak kä la no̱o̱ŋɛ rui̱c mi gɔaa ɛ jɛn. <br />
Kä jɛn bok Da-ni-yel ɛmɛ ca jɛ da̱a̱k kä rɛɛw. Pek in jio̱lɛ kɛ cäätni kɛ kui̱ Da-ni-yel kɛnɛ mäthnikɛ tëë ŋa̱thkɛ Kuoth pɛɛcä kɛ jɛ kɛɛl. Kä pek in rɛwdɛ, ruacɛ kɛ kui̱ la̱a̱kni kɛnɛ ŋɔak tëë la nɛɛn Da-ni-yel kɛ akɛ ciaŋ kuoothädɛ, kɛ kui̱ pɛnä kuääri ti ŋuan tëë tuɔɔk kɛ pɛ̈ɛ̈n Bɛ̈-bi-lɔn kɛnɛ ɣöö kuäär nɛɛni tin thil Kuoth bɛ pɛ̈ɛ̈n, kä bi nɛɛ Kuɔth juc ka̱n la duŋdiɛn. <br />
Kä tha̱a̱ŋ buɔk ɛmɛ ca jɛ gɔ̱r kɛ thok ji̱ Ä-ram, tuɔɔk ɛ kä 2.4 amäni 7.28. Kä ca duɔthdɛ ni kɛɛliw gɔ̱r kɛ thok Ɣi-bɛ-ru. <br />
Tin te rɛy Buɔk <br />
1. Cäätni kɛnɛ la̱a̱k Da-ni-yel 1:1—6:28 <br />
a. Da-ni-yel kɛnɛ mäthnikɛ 1:1-21 <br />
b. La̱k Nɛ-bu-kad-nɛ-dhar 2:1-49 <br />
c. Mac mi leth 3:1-30 <br />
d. Yɔ̱ɔ̱ŋ Nɛ-bu-kad-nɛ-dhar 4:1-37 <br />
e. Ti̱em Bel-ca-dhar kɛnɛ kuëthdɛ 5:1-31 <br />
f. Ta̱a̱ Da-ni-yel rɛy rɛ̈ɛ̈k lonyni 6:1-28 <br />
2. La̱k kɛnɛ nyuuthni da̱ŋ diɔ̱k 7:1—12:13 <br />
a. La̱k Da-ni-yel kɛ kui̱ leyni ti jiäk da̱ŋ ŋuaan 7:1-28 <br />
b. La̱k Da-ni-yel kɛ kui̱ tha̱a̱k dɛ̈ɛ̈l kɛnɛ ruath dɛ̈ɛ̈l 8:1-27 <br />
c. Ruaacni go̱o̱kä kɛ kui̱ juɔkni ti jiɛn bärɔw 9:1-27 <br />
d. La̱k kɛ kui̱ guutdä ɣɔaa 10:1—12:13 <br />
<h3><a href="dan chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
