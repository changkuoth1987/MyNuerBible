<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
3 <br />
Ŋi̱i̱c Jɔ̱ɔ̱n in la lääk <br />
(Mak 1:1-8, Luk 3:1-18, Jɔ̱ɔ̱n 1:19-28) <br />
1Kä ɛn ni̱ni tɔ̱tɔ̱ cu Jɔ̱ɔ̱n in la lääk ben lätdɛ naath ruac där dɔaar kä Ju-dia, wëë i̱, 2“Rietdɛ rɔ̱ kä jiäkun, kɛ ɣöö ci ciaŋ kuäärä nhial thia̱k.” 3Kä nɛmɛ ɛ jɛn ram in ca lar ɛ gök ni I-ca-yaa mëë ɛ jɛn i̱,#3:3 Ica 40:3. <br />
“Jɔw raam mi cio̱t där dɔaar i̱, <br />
‘Rialɛ duɔ̱ɔ̱p Kua̱r ni Kuɔth ikä, <br />
jakɛ dupkɛ kä cuŋ.’ ” <br />
4Täämɛ Jɔ̱ɔ̱n ciɛŋɛ ni bi̱i̱ mi ca la̱t kɛ mi̱em thɔ̱a̱rɔa̱a̱l, kä te la̱a̱k gupä lɛtädɛ, kä mi̱ethdɛ ɛ kɔaryɔaamni kɛnɛ tuaar. 5Kä cu ji̱ Jɛ-ru-tha-lɛm kɛnɛ ji̱ Ju-dia diaal, kɛ ji̱ wi̱i̱ni diaal tin thia̱k kɛ Jɔr-dɛn wä kä jɛ. 6Kä cuɛ kɛ lak rɛy kiɛɛr Jɔr-dɛn, kä latkɛ dueerkiɛn. <br />
7Kä mëë cɛ ji̱ Pa-ri-thii kɛnɛ ji̱ Thɛ̈d-du-thii ti ŋuan nɛn a bëë bakɛ ben lak, cuɛ kɛ jiök i̱, “Yɛn dɛy thɔ̱ɔ̱li, ɛŋa mi ci yɛ la̱r lär i̱ bia rɔ̱ bar kä duäc Kuɔth in bi ben? 8La̱tdɛ lät ti gɔw ti ro̱ŋ kɛ rietdun kɛ rɔ̱ dueeri, 9kä /cuarɛ jɛ car a ruacɛ kärɔ̱ i̱, ‘Kɔn akɛ gua̱ndɔŋda ni A-bɛ-ram’. Kɛ ɣöö la̱rä jɛ yɛ, ɛn ɣöö te Kuoth kɛ buɔ̱m kɛ ɣöö bɛ A-bɛ-ram moc gaat kɛ pääm ti̱ti̱. 10Kä mäni täämɛ te jio̱p thäri jiɛn, kɛ kui̱ ɛmɔ jiɛn diaal ti thil dɛy ti gɔw bakɛ jɔap piny, kä ba kɛ yuɔr maac. <br />
11“Ɣän lakä yɛ kɛ pi̱ kɛ kui̱ ri̱tädun kɛ rɔ̱ dueeri, kä ram mi bum ni jɛn kä ɣä a bëë kɔɔrä ni, kä /cä ro̱ŋ kɛ ɣöö bä wa̱a̱rikɛ kap. Jɛn bɛ yɛ lak kɛ Yiëë in Gɔaa in Rɛl Rɔ kɛnɛ mac. 12Kä te duŋ lök bɛɛl tetädɛ, kä bɛ do̱rɛ la̱t agɔaa. Bɛ bɛlkɛ piɛk tueyni, kä bɛ jiliɛn waŋ kɛ mac mi /ca bi yieny.” <br />
La̱k Yecu <br />
(Mak 1:9-11, Luk 3:21-22) <br />
13Kä cu Yecu jiɛɛn kä Gɛ̈-lɛ-li, bëë kä Jɔr-dɛn kɛ ɣöö ba jɛ ben lak ɛ Jɔ̱ɔ̱n. 14Cu Jɔ̱ɔ̱n ɛ dee pën, wëë i̱, “Ji̱n bi̱i̱ kä ɣä? Ŋua̱ni ɣöö bi ɣä lak ɛ ji̱n.” 15Kä cu Yecu jɛ loc i̱, “A jɛ te inɔ ɛn täämɛ. Kɛ ɣöö ro̱ŋɛ ɛn ɣöö banɛ cuŋ diaal la̱t.” Kä cu Jɔ̱ɔ̱n ɛ nhɔk. 16Kä mëë ca Yecu lak, kä niɛ min pälɛ raar rɛy pi̱i̱ni cu nhial rɔ lɛp, kä cuɛ Yiëë Kuɔth nɛn bëë piny ce̱tkɛ guuk, kä cuɛ ben kä jɛ. 17Kä cu jɔw ben nhial, cuɛ wee i̱, “Mɛmɛ ɛ jɛn Gatdä min nhɔakä, in tɛth lɔcdä kɛ jɛ.” <br />
<h3><a href="mat chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
