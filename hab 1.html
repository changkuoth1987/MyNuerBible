<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
1 <br />
1Ruac Kuɔth ëë ci ben kä gök ni Ɣä-bɛ̈-kuk. <br />
Thiec Ɣä-bɛ̈-kuk in nhiam <br />
2A bi ku mäni nɛy, <br />
lö Kuoth Nhial, <br />
bä ji̱ thiec ɔ kɛ luäk, <br />
kä /ci ɣä liŋ? <br />
Kiɛ cɔalä ji̱ kɛ, “Ko̱r!” <br />
Kä /ci ɣä kän? <br />
3Ɛŋu jak i̱ ɣä kä guɛcä jiäk <br />
kɛnɛ dueer ɔ? <br />
Kä te da̱k kɛnɛ ko̱r ni nhiamdä. <br />
Kä te ko̱o̱ri kɛnɛ gak <br />
gaakni gua̱th ni diaal. <br />
4Kɛ kui̱c ɛmɔ ci ŋuɔ̱t kɛnɛ <br />
thuɔ̱k cu thil. <br />
Kɛ ɣöö ca ji̱ cuŋni go̱l <br />
ɛ ji̱ dueeri, <br />
kä /ca thuɔ̱k lɛ la̱t. <br />
Luɔc Kuɔth Nhial <br />
5Kä cu Kuoth ɛ loc i̱ guic döör, <br />
bi ga̱a̱c kɛ mɔ bi tuɔɔk <br />
kä kɛ mɔ. <br />
Ɣän bäkɛ lät kä mi /ci bi ŋäth, <br />
mi wa̱a̱ jɛ wä la̱r ji̱. <br />
6Ɣän ka̱mä ji̱ wec Bɛ̈-bi-lɔn buɔ̱m, <br />
nɛy tin bɛ̈c bɛ̈ɛ̈c kä luɔ̱thkɛ, <br />
nɛy tin bä ni peek ɣɔaa <br />
kɛ ɣöö ba mun ben mac. <br />
7Kɛ nɛy ti jakɛ naath kä dual, <br />
kä pua̱nykiɛn kɛ kɛn la ŋuɔ̱t <br />
tɔ̱ kɛ luthdiɛn. <br />
8Kä puɔl ni jiöŋköörikiɛn <br />
kä kuac, <br />
kä luɔ̱thkɛ nikɛ kä ya̱a̱k wa̱r. <br />
Kä ji̱ jio̱o̱knikiɛn bäkɛ ni nɔ̱nä, <br />
kä wurkɛ kɛ pɛ̈th. <br />
Ri̱i̱ŋkɛ ce̱tnikɛ cuɔɔr <br />
mi ban mi̱eth. <br />
9Bäkɛ kɛ ko̱r kɛn diaal, <br />
dual nɛy diaal kɛ bendiɛn. <br />
Kä ŋuan pɛ̈ɛ̈ckiɛn <br />
ce̱tkɛ liɛt. <br />
10Kɛn yɔaŋkɛ kua̱r, <br />
kä dɔl kɛn ruëëc. <br />
Kä /ci wi̱i̱ tin buɔ̱m buɔ̱ɔ̱m kɛ dhal <br />
la kɛn kɛ a täth ko̱o̱tni, <br />
kä ba jɛ cu käp. <br />
11Kɛn la bäkɛ ce̱tkɛ jiɔam <br />
kä wäkɛ kɛ wä, <br />
nɛy tin buɔ̱mdiɛn <br />
ɛ kuothdiɛn! <br />
Thiec Ɣä-bɛ̈-kuk in rɛwdɛ <br />
12Kä ciɛ ji̱n ɛn nëë te thi̱n <br />
ni wal inu lö Kuoth Nhial, <br />
ni Kuothdä min <br />
Rɛl Gɔɔydɛ rɔ? <br />
A kɔ /cakɔ li̱w. <br />
Kä lö Kuoth Nhial, <br />
ci ji̱ Bɛ̈-bi-lɔn kuany <br />
kɛ ɣöö ba naath kuk. <br />
Kä cikɛ mɛk kɛ ɣöö <br />
/ba naath duäc, <br />
lö Päm teekä. <br />
13Kä waŋdu la guicɛ mi jiäk, <br />
kä ci lät kä ti jiäk nhɔk. <br />
Kɛ kui̱ ɛmɔ ɛŋu ku nɛy ti thil <br />
ŋa̱th lɛ päl ɔ? <br />
Kä ɛŋu bitdi mɔ guäth in ciɛŋ <br />
ji̱ nyuɔɔni ji̱ cuŋni <br />
a jiäk ɔ? <br />
14Kä ci naath cak ce̱tkɛ rɛc yiëër <br />
ce̱tkɛ kɔ̱a̱m tin thil ruëëc. <br />
15Ci gua̱n tɛ̈r kɛn diaal <br />
nööŋ kɛ gɔnɛ, <br />
cɛ kɛ yiööc raar <br />
kɛ cambakdɛ, <br />
ci lɔcdɛ tɛɛth kɛ ɣöö <br />
cɛ kɛ ma̱a̱t kɛ buɔyɛdɛ. <br />
16Kɛ kui̱c ɛmɔ cɛ cambakdɛ <br />
thöp muc, <br />
cɛ buɔyɛdɛ wa̱ŋ wal tin kɔp. <br />
Kɛ kui̱diɛn cɛ tekɛ tëk mi gɔaa, <br />
tëë kɛ mi̱eth mi ro̱ŋ. <br />
17Kä jɛn bɛ cambakdɛ la̱a̱t, <br />
a bɛ naath däk <br />
a thil pälikä? <br />
<br />
<h3><a href="hab chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
</body>
</html>
