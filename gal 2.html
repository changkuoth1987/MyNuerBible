<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<p>2 <br />
  Puɔl kɛnɛ jaak tin kɔ̱kiɛn <br />
  1Kä kɛ kɔr runi da̱ŋ wäl ŋuan, cua rɔ nyɔk kɛ wä kä Jɛ-ru-tha-lɛm kɔnɛ Bar-na-bäth kɛɛl, kä cua Tay-täth naŋ kɛ ɣä kɛɛl. 2Ɣän cua wä kɛ ɣöö ci Kuoth ɛ nyuɔ̱th ɣä bä wä. Kä kɛ tɛ̱̈ɛ̱̈ cua bööthkiɛn la̱t thuk tin gɔw tin cä la̱t Jur. Cä jɛ go̱o̱r ɛn ɣöö bä la̱tdä mëëdan kɛnɛ mɛ la̱tdä mɛ ɛn täämɛ ɛn ɣöö bɛ la baŋ. 3Kä cäŋɛ ni Tay-täth ëë tekɛ ɣä kɛɛl, /ka̱n jɛ kuɔ̱k ɣöö ba jɛ cuɛl, cäŋɛ ni mëë ɛ raan Gɛ-rith. 4Ruackɔ kɛ kui̱ rikä mɛmɛ kɛ ɣöö tëëkɛ ji̱ ŋäthä kacä ti ci cunh rɛy bunädan kɛ tɛ̱̈ɛ̱̈. Cikɛ ben rɛc ce̱tkɛ li̱eem kɛ ɣöö ba lɔaran rɛy Kritho Yecu ben ŋa̱c. Görkɛ ni ɣöö ba kɔn jakä kuaany. 5Kä /ken nɛy rɔ̱ lua̱rkɛ a cäŋɛ gua̱a̱th mi tɔt. Kä görkɔ ni ɣöö bakɔ thuɔ̱k thukni ti gɔw jakä te thi̱n ni ciaŋ kɛ kui̱dun. 6Kä nɛy tin ce̱tkɛ ti dee a bööth (kɛn /cikɛ ŋu kä ɣä. Kä Kuoth nɛy diaal kɛ kɛl.) Kɛn bööth tɔ̱tɔ̱ thilɛ ca̱r mi ci kɛn ɛ mat rɛy ruacdä. 7Kɛ kui̱c in dɔ̱ŋ, ci nɛy tin di̱t ti̱ti̱ jɛ nɛn ɛn ɣöö ca thuk ti gɔw ka̱m ɣä kɛ ɣöö bäkɛ la̱t Jur, ce̱tkɛ mëë ca thuk ti gɔw ka̱m Pi-tɔr kɛ ɣöö bɛ kɛ la̱t ji̱ Juudh. 8Kɛ ɣöö Kuoth cɛ Pi-tɔr moc buɔ̱m kɛ ɣöö bɛ lät rɛy ji̱ Juudh ala jak, amäni ɣän bä cɛ ɣä moc buɔ̱m kɛ ɣöö bä lät rɛy Juri ala jak. 9Kä mëë ci bööth ti̱ti̱, Je-mɛth, kɛnɛ Thi̱i̱-päth, kɛ Jɔ̱ɔ̱n puɔ̱th in ca ka̱m ɣä ɛ Kuoth nɛn, cukɛ ɣä nhɔk kɔnɛ Bar-na-bäth, kä cukɛ wäda lät rɛy Juri nhɔk, kä kɛn bikɛ wä kä ji̱ Juudh. 10Kɛl in ci kɛn ɛ thiec, ɛ ɣöö bi kɔn nɛy ti can tim, kä ɛ jɛn min göörä i̱ bä la̱t. <br />
  Ga̱k Puɔl kɛ Pi-tɔr <br />
  11Kä mëë ci Thi̱i̱-päth ben kä Ɛ̈n-ti-ɔk, cua̱ jɛ gak ni nhiamdɛ, kɛ ɣöö jɛn cɛ duer. 12Kɛ ɣöö mëë ŋot a /ken tha̱a̱ŋ nath tëë ca ja̱k ɛ Je-mɛth ni ben, Pi-tɔr la mi̱thɛ kɛnɛ Jur kɛɛl. Kä mëë ci nɛy tɔ̱tɔ̱ ben cuɛ rɔ guath jɔk, kä cuɛ rɔ da̱a̱k kɛ kɛ, kɛ ɣöö dualɛ kɛ nɛy tin ca cuɛl. 13Kä cu ji̱ Juudh tin kɔ̱ŋ rɔ̱ ma̱t jɛ kä mɛɛt ɛmɔ, kä a cäŋɛ ni Bar-na-bäth cua jɛ buath raar, kɛ jɛn mɛɛt ɛmɔ. 14Kä mëë cä jɛ nɛn ɛn ɣöö /cikɛ thuk ti gɔw lat kɛ thuɔ̱kdɛ, cua Thi̱i̱-päth jiök nhiamdiɛn diaal i̱, “Mi ji̱n, ɛ ji̱n raan Juudh, kä cieŋi ce̱tkɛ Juɔ̱r, a /ci ce̱tkɛ raan Juudh deri Jur kok i̱di ɛn ɣöö bikɛ cieŋ ce̱tkɛ ji̱ Juudh?” <br />
  Ba ji̱ Juudh kɛnɛ Jur kän kɛ ŋa̱th <br />
15Kɔn pua̱nykɔn lapnɛ ji̱ Juudh kɛ di̱eth, a /ci kɔn a Jur ti ji̱ dueeri. 16Kä ŋotdɛ ŋa̱cnɛ jɛ ɛn ɣöö /ca raan moc cuɔ̱ɔ̱ŋ kɛɛl kɛ Kuoth kɛ guuri ŋuɔ̱tni Muthɛ, muɔckɛ raan cuɔ̱ɔ̱ŋ kɛ ŋa̱th kɛ Yecu Kritho. Kä kɔn bä ŋa̱thnɛ Kritho Yecu, kɛ ɣöö banɛ tekɛ cuɔ̱ɔ̱ŋ kɛ ŋa̱th rɛy Kritho, a /ci mɔ akɛ ɣöö guɔ̱ɔ̱rnɛ ŋuɔ̱t, kɛ ɣöö thilɛ ram mi ba moc cuɔ̱ɔ̱ŋ kɛ guuri ŋuɔ̱tni. 17Kä mi ɣɔ̱a̱nɛ jɛ ɛn ɣöö banɛ cuɔ̱ɔ̱ŋ jek rɛy Kritho, ca kɔn jek ɛn ɣöö lapnɛ ji̱ dueeri, kä Kritho ba ja̱ŋ dui̱rä? Ëëy /Cɛ bi a jɛn! 18Kä mi nyɔakä ŋɔak ti cä kɔŋ da̱k piny kɛ lätni, inɔ ɣän cä jɛ nyoth ɛn ɣöö cä duer la̱t. 19Inɔ, rɛy ŋuɔ̱tni ɣän cä li̱w kɛ ŋut, kɛ ɣöö dëë tëk kɛ Kuoth. Ca ɣä näk kɛ Kritho kɛɛl wi̱c jiaath in ri̱ew, 20/ci lɛ ŋot ni ɣän teekä, kä duundɛ ɣöö ɛ Kritho tëk rɛydä mɔ. Kä tëk in tëk kɛ ɣä täämɛ rɛy pua̱ny, ɛ jɛn tëk in tëk kɛ ɣä kɛ ŋa̱th kɛ Gat Kuɔth, min nhɔk ɣä, kä cuɛ rɔɔdɛ thöp kɛ kui̱dä. 21/Cä jak ni puɔ̱th Kuɔth kä thil luɔt, kɛ ɣöö mi muɔckɛ raan cuɔ̱ɔ̱ŋ kɛ guuri ŋuɔ̱tni, kä li̱w Kritho kɛ mi thil luɔt. </p>
<h3><a href="gal chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<p><br />
  <br />
</p>
</body>
</html>
