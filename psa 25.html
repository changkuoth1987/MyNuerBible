<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
25 <br />
Pal kɛ kui̱ ga̱ŋ kɛnɛ luäk <br />
(Dit Dee-bid) <br />
1Ɣän cä ti̱eydä ka̱m ji̱ <br />
lö Kuoth Nhial. <br />
2Ɣän ŋa̱a̱thä ji̱ lö Kuothdä, <br />
luäk ɣä, a ɣä /ca bi moc pöc. <br />
Ɛ ji̱ tɛ̈rä /ca rɔ̱ bi liak kɛ ɣä. <br />
3Kä thilɛ ram mi ŋääth ji̱ <br />
mi la tekɛ pöc. <br />
Ka̱mkɛ pöc gua̱n jiäkni <br />
mi thil ŋa̱th. <br />
4Jakni ɣä kä ŋäc duɔ̱pku <br />
lö Kuoth Nhial, <br />
nyuthni ɣä duɔ̱pku. <br />
5Bo̱th ɣä rɛy thukä, <br />
kɛ ɣöö ɛ ji̱n Kuoth <br />
in la käändä. <br />
Kɛ ɣöö ŋa̱a̱thä ni ji̱ <br />
kä rɔa ni ciaŋ. <br />
6Tim kɔ̱a̱c lɔaacdu, kä tim <br />
nhökdu lö Kuoth Nhial, <br />
kɛ ɣöö tekɛ thi̱n ni wal. <br />
7/Cu dueer ŋuɛɛtädä kɛnɛ <br />
nyuɔɔnkä lɛ tim, <br />
ku tim ni ɣä rɛy nho̱kädu <br />
min thil pek, <br />
kɛ ɣöö gɔaa i̱ lö Kuoth Nhial! <br />
8Kä kɛ ɣöö Kuoth Nhial gɔaaɛ, <br />
kɛ kui̱ ɛmɔ nyuthɛ <br />
ji̱ dueeri duɔ̱ɔ̱p in thuɔ̱k. <br />
9Bo̱o̱th ɛ nɛy tin mua̱l mua̱a̱l <br />
kɛ min la cuɔ̱ɔ̱ŋ, <br />
kä nyuthɛ nɛy tin kɔ̱c duɔ̱ɔ̱pdɛ. <br />
10Duɔ̱p Kuɔth Nhial diaal <br />
tekɛ nhök mi thil pek <br />
kɛnɛ ŋa̱th mi lɛny ni dɔɔr, <br />
kä nɛy tin ka̱pkɛ mat ruacdɛ <br />
kɛnɛ nyuuthnikɛ. <br />
11Kɛ kui̱ cio̱tädu, <br />
lö Kuoth Nhial, <br />
päl duerä kɛ ɣöö di̱tdɛ ɛlɔ̱ŋ. <br />
12Kä kɛ ŋaani kɛn tin <br />
luɔ̱thkɛ Kuoth Nhial? <br />
Bi Kuoth Nhial kɛ nyuɔ̱ɔ̱th <br />
kɛ duɔ̱ɔ̱p in görkɛ. <br />
13Bikɛ ni̱nkiɛn thuk rɛy <br />
ciɛɛŋä mi gɔaa, <br />
kä bi gaatkiɛn mun ciɛŋ <br />
ala duŋdiɛn. <br />
14Kä Kuoth Nhial, ɛ määth <br />
nɛɛni tin luɔ̱thkɛ jɛ, <br />
kä la nyuthɛ kɛ mat ruacdɛ. <br />
15Kä la guɛcä ni ji̱n Kuoth Nhial, <br />
kɛ ɣöö bi ɣä ka̱m raar <br />
rɛy cambakä min ca dɛɛpni ɣä. <br />
16Lunyni kä ɣä, <br />
kä a lɔcdu kɔ̱c kɛ ɣä, <br />
kɛ ɣöö ɛ ɣän kä rɔa, <br />
kä ta̱a̱kɛ riɛk. <br />
17Luär bɛ̈c bɛ̈ɛ̈c tin te lɔɔcdä <br />
kä kämni ɣä raar rɛy cucädä. <br />
18Guic rikä kɛnɛ cuɔ̱cdä <br />
kä päli ɣä dueerkä diaal. <br />
19Kä guic ji̱ tɛ̈rä ŋuankɛ i̱di! <br />
Kä nɛn gak kɛnɛ lo̱k <br />
in lökɛ ni ɣä. <br />
20Ku tëkdä gaŋ, kä kän ɣä, <br />
a ɣä /ca bilɛ moc kɛ pöc, <br />
kɛ ɣöö cä rɔɔdä lua̱k ji̱. <br />
21Kä a gɔykä kɛnɛ cuŋkä gaŋkɛ ɣä, <br />
kɛ ɣöö ɣän ŋa̱a̱thä ni ji̱. <br />
22Kän I-thɛ-rɛl, lö Kuoth, <br />
rɛy bɛ̈c bɛ̈ɛ̈cnikɛ diaal. <br />
<br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
</body>
</html>
