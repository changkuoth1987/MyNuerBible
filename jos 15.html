<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
15 <br />
Key rööl döör Juda <br />
1Täämɛ kui̱c ëë cu pɛn kä döör gan Juda nikɛ pëk gɔalikiɛn cuɛ jɛ lɔth ni rɛy rööl Ɛ-dɔm, känɛ ni däär dɔaar in cɔal i̱ Dhin kui̱c targɛ̈w lɔthɛ ni kui̱c këth ɛmɔ. 2Cuɛ ke̱ydiɛn in lot ni kui̱c targɛ̈w tho̱p ni peek tuɔ̱ɔ̱ŋ Bar in Wac ni thok waath in te kui̱c targɛ̈w, 3kä cuɛ räth kui̱c targɛ̈w dup in wä kä Ak-ra-bim cuɛ rɛ̈t ni Dhin, kä cuɛ jɛ nyɔk kɛ käni kä targɛ̈w Ka-dɛc-bar-ni-ya wä amäni Ɣɛdh-ron kä cuɛ räth A-dar kä cuɛ jɛ rieet kɛ Kar-kä. 4Kä cuɛ rët kɛ Adh-mon wä amäni waŋ in te kä I-jëp, kä cu ke̱kdɛ ben pɛn ni Bar in Bo̱r in te kam wi̱i̱ni. Nɛmɛ cua jɛn ke̱y rööl Juda in lot ni kui̱c targɛ̈w. <br />
5Kä ke̱y in lot ni käny cäŋ ɛ Bar in Wac wëë pi̱em ni ŋɛpni Jɔr-dɛn. Kä ke̱y peek in lot ni kui̱c kayŋua̱a̱k cuɛ jɛ ka̱n ni thok Bar ɛmɔ wi̱i̱ tuɔ̱ɔ̱ŋ Jɔr-dɛn. 6Kä cuɛ räth ni Beth-ɔg-la kä cuɛ ret kɛ kui̱c kayŋua̱a̱k Beth-ä-ra-ba kä cuɛ jɛ wä pi̱em ni pääm këth gatdä Rɛ-u-ben ni Bo-an, 7kä cuɛ räth ni ke̱th Dɛ-bir kueer in cɔal i̱ ta̱p A-kor kä cuɛ rɔ rieet kui̱c kayŋua̱a̱k lotdä Gil-gal in caar rɔ kɛ thör Ä-du-mim in te kä targɛ̈w täpä indaan. Kä cuɛ räth kä cuɛ wä ni löli Een-cɛ-mɛc kä cuɛ pal ni raar kä Een-ro-gel. 8Kä cuɛ jɛ nyɔk kɛ löth ni täpä kueer gatdä I-nɔm wëë pi̱em gekä Yɛ-buth kä targɛ̈w, nɔmɔ ɛ Jɛ-ru-tha-lɛm. Kä cu ke̱y rɔ nyɔk kɛ jiɛn kä cuɛ wä ni wi̱i̱ pa̱a̱m in gɛɛw rɔ kɛ ta̱p kueer I-nɔm kui̱c konyä ca̱ŋ känɛ ni bikä tuɔ̱ɔ̱ŋ täpä kueer kayŋua̱a̱k. 9Kä cuɛ jɛ nyɔk kɛ käni niɛ wi̱i̱ pa̱a̱m wëë yiath ni löli Nɛ-po-ta kä wä ni raar rɛy cieeŋni tin thie̱e̱k kɛ päm Ɛp-rɔn. Ɛn wani cuɛ rɔ riet ni Bääla in la Kir-yath-ya-rim. 10Kä cuɛ jɛ nyɔk kɛ löth kä kony cäŋ Bääla wëë yiath ni rööl päämni Ɛ-dɔm kä cuɛ jɛ reet kɛ gëk pa̱a̱m Ya-rim min la Kɛ-tha-lon kui̱c kayŋua̱a̱k kä cuɛ räth ni Beth-cɛ-mɛc kä cuɛ pal kɛ Tim-naa, 11kä cuɛ amäni gëk Ɛk-ron kui̱c kayŋua̱a̱k kä palɛ ni Cik-ron kä räthɛ ni pääm Bääla kä rɛtdɛ jɛ ni Yab-neel. Kä cuɛ pëk këth ɛmɔ wä pi̱em ni Bar in Bo̱r in te kam wi̱i̱ni. 12Cu ke̱ydɛ in lot ni kony cäŋ cua Bar in Bo̱r in te kam wi̱i̱ni taŋdɛ. Nɛmɛ ɛ jɛn pëk këth rööl ëë yiɛɛth rɔ kɛ thuk duëli gan Juda. <br />
Käni Ka-leb kɛ Ɣɛb-ron kɛnɛ Dɛ-bir <br />
13Ɛn wa̱nɔ, ce̱tnikɛ mëë ci Kuoth Nhial ɛ la̱r jɛ, cu Jɔ-cua ram kɛl rɛy gan Juda mi cɔal i̱ Ka-leb gat wutdä mi cɔal i̱ Yɛ-pö-nɛ tëm gua̱a̱th ni Kir-yath-ar-bä#15:13 Kir-yath (see 14:15)., in la Ɣɛb-ron (Ar-bä min mɔ gua̱n Ä-nak). 14Cu Ka-leb gaat Ä-nak da̱ŋ diɔ̱k ni Ce-cay kɛnɛ Ä-ɣi-man kɛ Tal-may joc. 15Cuɛ lɛni räth kä ji̱ dhɔaar in cɔal i̱ Dɛ-bir kä ciöt Dɛ-bir ni wen ɛ Kir-yath-the-pɛr. 16Kä cu Ka-leb ku wee i̱, “Niɛ ram in bi Kir-yath-the-pɛr luäŋ kɛ käp ko̱r kä bɛ jɛ ka̱p ɣä bä ka̱m nyaadä ni Ak-thaa”. 17Kä cu Ɔ-thi-nel in la gat däman Ka-leb ni Kɛ-nadh ɛ ka̱n kä cu gua̱nlendɛ nyaadɛ ni Ak-thaa thöp jɛ kɛ kuen. 18Kä nɛ̈nɛ jɛ kɛ cäŋ kuen, cu Ɔ-thi-nel ciɛkdɛ com kɛ ɣöö bɛ gua̱n thieec ni kak. Kä min känyɛ piny jɔk muɔ̱lɛ cu gua̱n ɛ thi̱ec i̱ ɛ mal jɔk? 19Kä cuɛ jɛ loc i̱, “Mal ɣä ni lät kä gɔɔy kɛ ɣöö ji̱n ci ɣä la̱th ro̱o̱l Nɛ-gɛb. Kɛ kui̱ ɛmɔ bi ɣä moc löli pi̱i̱ni.” Kä cu gua̱n löli tin te täpni kɛ tin te loyni thöp jɛ. <br />
20Nɛmɛ ɛ jɛn pëk rööl ëë yiɛɛth rɔ kɛ do̱r gan Juda jɛn mun ëë ca ŋun kɛ kui̱ thukni duëlikiɛn. 21Kɛn rɛ̈k diaal tëë te peek këth rööl döör gan Juda thie̱e̱kɛ nikɛ ro̱l Ɛ-dɔm kui̱c targɛ̈w kɛ kɛn Kɛ̈b-dhel kɛ E-dɛr kɛnɛ Ya-gur 22kɛ Kina kɛnɛ Dhi-mo-na kɛ Adh-a-dha 23kɛ Kɛ-dɛc kɛ Ɣa-dhor kɛnɛ Ith-nan, 24Dhip kɛ Tɛ-lɛm kɛnɛ Baa-loth 25kɛ Ɣa-dhor-ä-dha-ta kä Kɛ-ri-yoth-ɛdh-rɔn ɛ Ɣa-dhor 26Ä-mam kɛ Cɛmä kɛnɛ Mo-la-dha 27kɛ Ä-dhar-ga-da kɛnɛ Ɛc-mon kɛ Beth-pa-lɛt 28kɛ Ä-dhar-caal kɛnɛ Ber-cɛ-ba kɛ Bidh-yoth-ya, 29Bääla kɛnɛ I-yim kɛ A-dhɛm 30kɛ Ɛl-to-lad kɛnɛ Kɛ-thil kɛ Ɣɔr-ma 31kɛ Than-tha-na 32kɛ Lɛ-booth kɛnɛ Cil-kim kɛ A-yin kɛnɛ Ri-mon. Matdiɛn diaal kɛ rɛ̈k ti jiɛn rɛw wi̱cdiɛn bäŋuan kɛɛl kɛ dho̱rkiɛn. <br />
33Täämɛ rɛ̈k diaal tëë te thäri päämni kɛ kɛn, Ɛc-tool kɛnɛ Dhɔra kɛ Ac-na 34kɛ Dha-no-a kɛnɛ Een-ga-nim kɛ Ta-pu-a kɛnɛ Ee-nam, 35Yar-muth kɛ Ä-du-lam kɛnɛ Tho-ko kɛ Ä-dhe-ka 36kɛ Cää-ra-yim kɛnɛ Ä-dhi-tha-yim kɛ Gä-de-ra kɛnɛ Gä-dhe-ro-tha-yim, rɛ̈k da̱ŋ wäl ŋuaan kɛɛl kɛ dho̱rkiɛn. <br />
37Kɛ Dhɛ-nan kɛnɛ Ä-dha-ca kɛ Mig-dal-gad 38kɛ Dhil-yan kɛnɛ Midh-pee kɛ Yɔk-theel, 39La-kic kɛnɛ Bɔdh-kath kɛ Ɛg-lɔn 40kɛ Ka-bon kɛnɛ La-mam kɛ Ki-thɛ-lic 41kɛ Gä-dhe-roth, Beth-da-gon kɛnɛ Naamaa kɛ Ma-ke-da, rɛ̈k wäl bäkɛl kɛ dho̱rkiɛn kɛɛl. <br />
42Te Lib-na thi̱n bä kɛnɛ Ɛ-thɛr kɛ A-can 43kɛ Ip-ta kɛnɛ Ac-na kɛ Nɛ-dhib 44kɛ Kiila kɛnɛ Ak-dhib kɛ Ma-re-ca, rɛ̈k bäŋuan kɛɛl kɛ dho̱rkiɛn. <br />
45Tëë kɛ Ɛk-ron kɛɛl kɛ ciëëŋkɛ kɛnɛ dho̱rkɛ, 46amäni cieeŋ kɛnɛ dho̱r diaal tëë thie̱e̱k kɛ Ac-dod känɛ ni kä Ɛk-ron wëë pi̱em ni Bar in Bo̱r in te kam wi̱i̱ni. <br />
47Kɛ jɛn Ac-dod kɛɛl nikɛ ciëëŋkɛ kɛnɛ dho̱rkɛ diaal kɛ Gadha ni kɛɛl kɛ ciëëŋkɛ kɛnɛ dho̱rkɛ diaal wëë yuɔr ni rɛy waŋ I-jëp kɛnɛ Bar in Bo̱r in te kam wi̱i̱ni kɛnɛ gëëkɛ diaal. <br />
48Kä wuɔ̱thni päämni tëë kɛ Ca-mir kɛnɛ Ya-tir kɛ Tho-ko 49kɛ Dhana kɛnɛ Kir-yath-tha-na in la Dɛ-bir 50kɛ Ä-nab kɛnɛ Ɛc-tɛ-mo kɛ A-nim 51kɛ Go-cɛn kɛnɛ O-lon kɛ Giloo, mat rɛ̈kni da̱ŋ wäl kɛl amäni dho̱rkiɛn. <br />
52Te Ä-rab thi̱n bä kɛnɛ Dhuma kɛ Ɛ-can 53kɛ Ya-nim kɛnɛ Beth-ta-pu-a kɛ Ä-pe-ka 54kɛ Ö-mɛ-ta kɛnɛ Kir-yath-ar-bä min la Ɣɛb-ron kɛ Dhi-or, kɛ rɛ̈k bäŋuan kɛɛl kɛ dho̱rkiɛn. <br />
55Tha̱a̱ŋkiɛn Ma-ɣon kɛnɛ Kar-mɛl kɛ Dhip kɛnɛ Yuta 56kɛ Yidh-rɛɛl kɛnɛ Yɔ-kɛ-dham kɛ Dha-no-a, 57Ka-yën a thi̱n kɛnɛ Giba kɛ Tim-naa. Rɛ̈k wäl kɛɛl kɛ dho̱rkiɛn. <br />
58Täämɛ tëë kɛ A-lul kɛnɛ Beth-dhuur kɛ Gɛ-dhor 59kɛ Maa-rath kɛnɛ Beth-ä-noth kɛ Ɛl-tɛ-kon tɔ̱ rɛ̈k bäkɛl kɛɛl kɛ dho̱rkiɛn. <br />
60Kä tëë kɛ Kir-yath-baal (Kir-yath-ya-rim) kɛnɛ Rɛ̈-baa kɛn kɛ rɛ̈k rɛw kɛɛl kɛ dho̱rkiɛn. <br />
61Täämɛ tin te däär dɔaar ɛ Beth-ä-ra-ba kɛnɛ Mi-din kɛ Thɛ-ka-ka 62kɛ Nib-can kɛnɛ rɛk Milɛ kɛ Een-gɛ-di, rɛ̈k bäkɛl kɛ dho̱rkiɛn kɛɛl. <br />
63Täämɛ kɛ kui̱ ji̱ Yɛ-buth tin la ji̱ Jɛ-ru-tha-lɛm, /ken gaat Juda kɛ luäŋ kɛ tuk, kä cukɛ cu cieŋ kɛɛl kɛ gaat Juda kä Jɛ-ru-tha-lɛm amäni wa̱lɛ. <br />
<h3><a href="jos chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
