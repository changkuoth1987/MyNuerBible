<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<p>31 <br />
  Lia̱a̱ Thɔɔl kɛnɛ gaatkɛ <br />
  (1 Kuɛ̈n 10:1-12) <br />
  1Täämɛ cu ji̱ Pi-li-thɛt nyiëëny kɛ ji̱ I-thɛ-rɛl. Kä cua ji̱ I-thɛ-rɛl joc, kä cua kɛ näk ɛlɔ̱ŋ pääm Gil-bwä. 2Kä cu ji̱ Pi-li-thɛt Thɔɔl cop kɛnɛ gaatkɛ. Kä cukɛ Jo-na-than, kɛnɛ Ä-bi-na-dab, kɛ Mal-ki-cuwa, gaat Thɔɔl näk. 3Kä ko̱r cuɛ bɛ̈c ɛlɔ̱ŋ kä Thɔɔl, kä cua jɛ moc buɔ̱t mi di̱i̱t kɛ bäär. 4Kä cuɛ ro̱o̱m muɔ̱tdɛ jiöök i̱, “Käni mutdu, kä näk ɣä kɛ jɛ, kɛ ɣöö ci nɛy ti /ka̱n cuɛl thil Kuoth, ti ɣä bi ben yaak ɛ kɛn, ɛ ba̱a̱ lɛ kuëth.” Duundɛ ɣöö /ken ro̱o̱m muɔ̱tdɛ jɛ la̱t. Kɛ ɣöö cɛ dual ɛlɔ̱ŋ. Kɛ kui̱c ɛ mɔ cu Thɔɔl mutdɛ ka̱n kä cuɛ rɔ pi̱em thi̱n. 5Kä mëë ci ro̱o̱m muɔ̱tdɛ jɛ nɛn i̱ ci Thɔɔl li̱w, cuɛ rɔ pi̱em kä muɔ̱tdɛ bä, kä cuɛ li̱w kɛɛl kɛ jɛ. 6Inɔ cu Thɔɔl li̱w, kɛnɛ gaatkɛ da̱ŋ diɔ̱k, kɛ ro̱o̱m muɔ̱tdɛ, amäni nɛɛkɛ diaal, cukɛ li̱w kɛɛl ɛn cäŋ ɛmɔ. 7Kä mëë ci ji̱ I-thɛ-rɛl tin te kui̱ lo̱o̱lä kɛnɛ tin te kui̱ yiëër Jɔr-dɛn ɛ nɛn i̱ ɛn ɣöö ci ji̱ I-thɛ-rɛl rɔ bar kä ca Thɔɔl kɛnɛ gaatkɛ näk, cukɛ wi̱i̱kiɛn päl, cukɛ rɔ bar. Kä cu ji̱ Pi-li-thɛt ben cieŋ thi̱n. <br />
8Kä mëë ruɔ̱ndɛ, mëë ci ji̱ Pi-li-thɛt ben ba nɛy tin ci li̱w ben guic, cu kɛ Thɔɔl kɛnɛ gaatkɛ da̱ŋ diɔ̱k jek cikɛ li̱w pääm Gil-bwä. 9Kä cukɛ wi̱cdɛ ŋok, kä cua giw giwdɛ ka̱n, kä cua naath jäk kä rɛy cieŋ ji̱ Pi-li-thɛt diaal, nöŋkɛ ŋɛc thuk kuthkiɛn kɛnɛ naath. 10Kä cu kɛ giw giwdɛ la̱th duëël kuɔth Ac-ta-roth. Kä cukɛ puɔ̱ny Thɔɔl la̱th pääny Beth-can. 11Kä mëë ci ji̱ Ya-bec-gil-yad min ca lät kä Thɔɔl ɛ ji̱ Pi-li-thɛt liŋ, 12cu wutni ko̱o̱r diaal ben jiɛɛn kɛ wäär, cukɛ ri̱ŋ Thɔɔl kɛnɛ ri̱ŋ gankɛ wä ka̱n pääny Beth-can kä cukɛ kɛ ben waŋ kä Ya-bec. 13Kä cukɛ cɔ̱wkiɛn ben kony thaar jiaath kɔat kä Ya-bec, kä cukɛ thɛɛk kɛ ni̱n bärɔw. </p>
<h3><a href="1sa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<p><br />
</p>
</body>
</html>
