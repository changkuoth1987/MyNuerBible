<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
27 <br />
1/Cu rɔ liak kɛ cäŋ ɛ ruɔ̱n ɔ, <br />
kɛ ɣöö kui̱ci mɔ bi tuɔɔk <br />
iruun ɔ. <br />
2A ji̱ liakɛ ɛ radɔ̱diɛn, <br />
a /ci mɔ a ji̱n puɔ̱nydu. <br />
3Päm kɛnɛ liɛt thiɛkɛ, <br />
kulɛ thiak ni riɛk in <br />
latkɛ ɛ dɔ̱a̱r. <br />
4Gak ɛ rɛŋ kä ɛ da̱k, <br />
kä thilɛ mi dëë pa̱a̱r <br />
kɛ tiɛɛl kɛ jiääk. <br />
5Gɔaa ni luek ran, <br />
kä ɣöö biɛ nhɔk bitdä. <br />
6Gɔw ni buɔ̱ɔ̱t ti ka̱m kɛ ji̱ <br />
ɛ määthdu, <br />
kä nhök gua̱n tɛ̈ru. <br />
7Ram ci ria̱ŋ la lo̱kɛ tuaar, <br />
kä com ti kɛ̈c kɛ̈ɛ̈c kä ram <br />
näk buɔthɛ. <br />
8Ram mi nɔ̱a̱n kɛ dhɔrɛ, <br />
ce̱tdɛ kɛ dit mi te jɔ̱ɔ̱r duëëlɛ. <br />
9Wäl mi kɔp kɛnɛ wäl mi waŋkɛ <br />
jakɛ lɔc kä tɛth, <br />
kä riɛk jakɛ ca̱ru kä jiäk. <br />
10/Cu määthdu kɛnɛ määth guur <br />
päl ruëëc, <br />
kä /cu riɛkdu naŋ dhɔr <br />
dämuɔɔr. <br />
Kɛ ɣöö gɔaa ni gua̱n thieekädu <br />
mi thia̱k, <br />
kä dämuɔɔr mi nɔ̱a̱n ɛlɔ̱ŋ. <br />
11A pɛl ni ji̱n gatdä <br />
kä mocä tɛ̈th lɔaac, <br />
kɛ ɣöö dëë ram mi lat ɣä <br />
jɔ̱ɔ̱r luäŋ kɛ luɔc. <br />
12La ram mi ŋäc ŋɔak riɛk a nɛɛn <br />
kä bɛ rɔ woc thi̱n, <br />
kä la dɔ̱a̱r a rɛt ni jɛ <br />
kä riɛk. <br />
13Mi ci raan riɛk jurä ka̱n <br />
ala duŋdɛ, <br />
käni bi̱i̱dɛ kiɛ a jɛ yor <br />
pekdɛ piny. <br />
14Kä mi wä raan gua̱n thieekädɛ <br />
poth kɛ <br />
runwaŋ kɛ jɔw mi di̱i̱t, <br />
ba jɛ käp ala ɣöö lamɛ ni jɛ. <br />
15Ciek mi gua̱n gaak, <br />
ce̱tdɛ kɛ nhiaal mi diŋ <br />
kɛ cäŋ nhial. <br />
16Kä käpdu kɛ jɛ cuɔ̱ŋ derɛ <br />
ce̱tnikɛ käp jiɔam cuɔ̱ŋ, <br />
kɛnɛ röm liɛth mi ca̱r kɛ tet. <br />
17La raan ram in dɔ̱ŋ a ŋi̱i̱c <br />
ce̱tkɛ min la yiëëth a patkɛ <br />
ɛ yiëëth in dɔ̱ŋ. <br />
18Kä ram yoop jiath ŋɔa̱a̱pdɛ <br />
bɛ dɛykɛ cam, <br />
kä ram tiit kuäärɛ <br />
bɛ luth jek. <br />
19Ce̱tkɛ min la raan nhiamdɛ <br />
a guic rɛy pi̱i̱ni, <br />
inɔ bä ba raan guic <br />
kɛ lɔcdɛ. <br />
20/Ci tin go̱o̱r raan kɛ <br />
dee met ro̱ŋ, <br />
ce̱tdɛ nikɛ wec jɔɔkni min <br />
/ci dee met thia̱a̱ŋ. <br />
21Ɣɔ̱a̱nkɛ da̱a̱p kɛnɛ ciɛk in bo̱r <br />
kɛ mac, <br />
kä raan ɣɔ̱a̱nkɛ jɛ kɛ liak in <br />
liakɛ ni jɛ. <br />
22Kä mi ci dɔ̱a̱r duäc a ci <br />
thia̱k ni lia̱a̱dɛ, <br />
ŋotdɛ bä /ci dɔ̱ɔ̱rɛ dee <br />
jiɛn kä jɛ. <br />
23Ŋäcni jɛ ɛn ɣöö ŋäci <br />
ciaŋ deetku, <br />
kä tit ta̱a̱ ɣɔ̱ɔ̱ku, <br />
24kɛ ɣöö ria̱ŋ /cɛ bi te thi̱n <br />
amäni cäŋ kɛl. <br />
Kä /ci ri̱c bi te thi̱n. <br />
25Mi ci juaac waaŋ, <br />
kä ca rɔ nyɔk kɛ do̱ny, <br />
la juaac thar pa̱a̱m rɔ̱ <br />
cua̱ määt. <br />
26Kä bi rɔ cu lät kä bi̱i̱ <br />
kɛ miem rɔɔmniku, <br />
kä bi rɔ cu kök mun <br />
kɛ yio̱w böwniku. <br />
27Kä bi böwniku cu tekɛ <br />
cak ti ŋuan, <br />
ti ba yɛ mi̱eeth yɛnɛ <br />
ji̱ dhɔaaru, <br />
amäni nya la̱tdu bä. <br />
<h3><a href="pro chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
