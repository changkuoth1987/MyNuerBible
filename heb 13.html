<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
13 <br />
La̱t mi tɛth lɔc Kuɔth <br />
1A nhökdun kɛ rɔ̱ te thi̱n ni ciaŋ. 2/Cuarɛ nyuur nɛɛni ti kuecɛ päl, kɛ ɣöö inɔ cu tha̱a̱ŋ nath ja̱a̱k nhial nyuɔ̱ɔ̱r a kuec kɛn ɛ. 3Tiɛmɛ nɛy tin te yieenä ce̱tkɛ mi ta̱yɛ yieenä kɛ kɛ kɛɛl. Kä tiɛmɛ nɛy tin ciaŋkɛ a jiäk, ce̱tkɛ mi ciaŋkɛ yɛ a jiäk ce̱tkɛ kɛ. 4A kuën luɔ̱thkɛ ɛ nɛy diaal, ɛ wut kɛnɛ ciek luɔ̱thkɛ kuëndiɛn agɔaa, kɛ ɣöö bi Kuoth nɛy ti ria̱r kɛnɛ dhööm luk. 5Gaŋɛ rɔ̱ kä nhök yio̱o̱ni, kä a lo̱ckun pek kä min tekɛ yɛ, kɛ ɣöö ci Kuoth wee i̱,#13:5 Ŋuɔ̱t 31:6. “Ɣän /cä yɛ bi met ba̱ny piny.” 6Kä ɛnɔ dënɛ jɛ lat kɛ pek lɔaacdan i̱,#13:6 Diit 118:6. <br />
“Kuäär ni Kuoth ɛ luäkdä, <br />
/cä bi dual. <br />
Ɛŋu mi dee raan ɛ lät kä ɣä?” <br />
7Tiɛmɛ bööthkun tëë la̱tkɛ yɛ ruac Kuɔth, carɛ pek teekädiɛn kä dɔapɛ ŋa̱thdiɛn. 8Yecu Kritho, päärɛ pan, kä päärɛ wa̱lɛ, kä päärɛ a thil pek. 9A yɛ /ca bo̱th jɔ̱ɔ̱r kɛ ŋi̱i̱cni diaal ti gööl ti kuecɛ. Gɔaaɛ ɛn ɣöö bi buɔ̱m lɔaac jek kɛ puɔ̱th baaŋ, a /ci mɔ a guur ŋuɔ̱tni kɛ kui̱ mi̱eth, tin /ca ciaaŋ gɔɔyä dee nöŋ nɛy tin guɔ̱ɔ̱rkɛ kɛ. 10Ta̱nɛ kɛ yi̱k mi /ci nɛy tin lät rɛy kɛmɛkä te kɛ cuɔ̱ɔ̱ŋ kɛ ɣöö dee kɛ mi̱th thi̱n. 11Kɛ ɣöö pua̱ny leyni tin ca riɛmdiɛn naŋ rɛy luaak palä ɛ bo̱o̱th palä in di̱i̱t, ala muc kɛ kui̱ dui̱rä, waŋkɛ kɛ jɔk wec. 12Kä inɔ bä cu Yecu ti bɛ̈c bɛ̈ɛ̈c rut jɔk wec kɛ kui̱ kä ɣöö bɛ naath lɛy kɛ riɛmdɛ. 13Kɛ kui̱ ɛmɔ kuanɛ wä kä jɛ jɔk wec, kä ruɔ̱tnɛ ciaaŋ jiäk ce̱tkɛ mëë cɛ rut. 14Kɛ ɣöö ɛn wanɛ mɛ thilɛ kɔn wec mi bi te thi̱n ni ciaŋ, görnɛ ni wec in bi ben. 15Kä kɛ Yecu, kuanɛ Kuoth thöp muc liakä ni ciaŋ, tin la rieet thuɔk nɛɛni tin cɔalkɛ jɛ i̱ Kuäär. 16/Cuarɛ lät kä ti gɔw päl, kɛnɛ nyuak kɛ tin tekɛ yɛ, kɛ ɣöö kɛn muc tɔ̱tɔ̱ tɛ̈thkɛ lɔc Kuɔth. <br />
17Luɔ̱thɛ bööthkun kä lua̱rɛ rɔ̱ kɛ, kɛ ɣöö tiɛtkɛ yieykun, kɛ ɣöö bikɛ Kuoth la̱t la̱tdiɛn. Akɛ la̱tkɛ jɛ kɛ tɛ̈th lɔaac, a /ci mɔ a jiääk lɔaac, kɛ ɣöö ɛn nɔmɔ thilɛ gɔɔy mi bɛ nöŋ yɛ. <br />
18Palɛ kɛ kui̱da, kɛ ɣöö ŋa̱ckɔ jɛ pa̱ny ɛn ɣöö cakɔ la̱t ni ti gɔw, kɛ ɣöö görkɔ ni lät cuŋni gua̱thni diaal. 19Ɣän la̱ŋä yɛ kɛ ɣöö bia pal, kɛ ɣöö dee Kuoth ɣä luɔ̱c yɛ kɛ pɛ̈th. <br />
Riet Puthä <br />
20Täämɛ a Kuoth malä, mëë jiɛc Kuääran ni Yecu li̱th, min la yieen deet in di̱i̱t, kɛ riɛm matdä ruac mi do̱raar, 21kämɛ yɛ ciɛŋ gɔyni diaal kɛ ɣöö dërɛ ruacdɛ la̱t, kä derɛ min tɛɛth lɔcdɛ la̱t rɛydan kɛ Yecu Kritho. Kä a liak tekɛ jɛ a thil pek. Inɔnɔ. <br />
Rieet tin jɔak <br />
22Ɣän thiëëcä yɛ dämaari, ɛn ɣöö bia ruac comädä liŋ, kɛ ɣöö cä yɛ gɔ̱rikä a ciɛk. 23Gɔaaɛ ɛn ɣöö bia jɛ ŋa̱c i̱ ca dämandan ni Ti-mo-thi lony yieenä, kä mi wëë mal ben bakɔ yɛ ben gui̱l kɛɛl. 24Nërɛ bööthkun kɛnɛ ji̱ kɔaar Yecu tin ci Kuoth kɛ lɛy. Nërkɛ yɛ ɛ nɛy tin bëë kä I-ta-li. 25A puɔ̱th Kuɔth tekɛ yɛn diaal. <br />
<h3><a href="heb chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
