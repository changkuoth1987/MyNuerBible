<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
4 <br />
Ruec malä Kuɔth kɛ wi̱c muɔ̱ɔ̱n <br />
(I-ca-yaa 2:1-4) <br />
1Kä kɛ ni̱n tia̱ bi beni, <br />
bi päm in ca luak Kuɔth Nhial <br />
täth thi̱n, bär ni jiɛɛn kä <br />
pääm diaal. <br />
Kä bi nɛy ti ŋuan rɔ̱ dol thi̱n. <br />
2Kä bi där ti ŋuan ben, <br />
kä bikɛ wee, <br />
“Bia wanɛ wi̱i̱ pa̱a̱m Kuɔth Nhial, <br />
wanɛ luaak Kuɔth <br />
ji̱ I-thɛ-rɛl. <br />
Dɔ̱ŋ bɛ kɔn nyuɔ̱th dupkɛ, <br />
a banɛ ja̱l thi̱n.” <br />
Kä bi ŋuɔ̱t ben kä Dha-yɔn, <br />
kä ba ruacdɛ lat <br />
kä Jɛ-ru-tha-lɛm. <br />
3Kä bɛ kam nɛɛni ti ŋuan luk, <br />
kä bɛ kam döri ti buɔ̱m buɔ̱ɔ̱m <br />
ti na̱n kä ŋuan lat. <br />
Kä bikɛ thɛpnikiɛn täth ala puɔ̱ri, <br />
kä bikɛ mutnikiɛn täth ala <br />
car caari. <br />
Kä bɛ thil dör mi nyiëëny <br />
kɛ dör in dɔ̱ŋ, <br />
kä bikɛ ko̱r cu kui̱c. <br />
4Kä bi ramɔ cu nyuur thar jiaath <br />
ŋɔ̱a̱pdɛ, <br />
kä thilɛ mi bikɛ jak kä dual. <br />
Kɛ ɣöö latdɛ Kuoth Nhial in la <br />
Ruey Ɣɔaa. <br />
5Kä dör diaal pal ramɔ <br />
kɛ ciöt kuothdɛ, <br />
kä duundɛ ɣöö banɛ pal kɛ <br />
ciöt Kuɔth Nhial Kuothdan <br />
amäni cäŋ kɛl. <br />
Luny ji̱ I-thɛ-rɛl jɔk pëcä <br />
6Ɛn ni̱ni tɔ̱tɔ̱ cu Kuoth Nhial <br />
ruac i̱, <br />
“Ɣän bä rɔɔm ruɔl guäth kɛl, <br />
kä bä tin ca buath raar ma̱a̱t, <br />
kɛ nɛy tëë cä moc kɛ riɛk. <br />
7Kä bä tin ci duɔth jak kä kuay, <br />
kɛnɛ nɛy tin ca buath raar <br />
ɛ do̱r mi bum bum. <br />
Kä bi Kuoth Nhial kɛ ruac <br />
wi̱i̱ pa̱a̱m Dha-yɔn <br />
ɛn cäŋ ɛmɔ amäni cäŋ kɛl. <br />
8“Kä kɛ kui̱du ji̱n luak deet <br />
in bäär, <br />
kɛ ji̱n päm nya Dha-yɔn in bum. <br />
Kä ji̱ bi ruec ben, <br />
kuäär bɛ luny kä nya Jɛ-ru-tha-lɛm.” <br />
9Kä ɛŋu wiee kɛ ji̱ ɛlɔ̱ŋ ɔ? <br />
A kuɛɛ thil kuäär? <br />
Kiɛ ci ram in la lueekdu li̱w, <br />
a jɛn ci puɔ̱nydu bɛc ɔ ce̱tkɛ <br />
ciek mi tekɛ mäc? <br />
10Kä kuin rɔ lö nya Dha-yɔn, <br />
ce̱tkɛ ciek mi dap. <br />
Kä täämɛ bi wec ba̱ny piny, <br />
kä bi wä ciɛŋ ni piny wec, <br />
kä bi wä kä Bɛ̈-bi-lɔn. <br />
Ɛn wi̱ni ba ji̱ wä luäk, <br />
kä bi Kuoth Nhial ji̱ wä luɛl <br />
tetni ji̱ tɛ̈ru. <br />
11Kä täämɛ ci dör ti ŋuan rɔ <br />
thac kɛ kui̱du, wäkɛ i̱, <br />
“A jɛ da̱kɛ, kä banɛ jɛ <br />
guic kɛ nyinkɔn.” <br />
12Duundɛ ɣöö /kui̱c kɛn min te <br />
wi̱i̱ Kuɔth Nhial, <br />
kä /ca min caarɛ ŋäc, <br />
ɛn ram in rol kɛ ce̱tkɛ bɛl <br />
ti kɔ̱a̱mkɛ döör. <br />
13Kä cuɛ wee, jiɛc rɔ lö nya <br />
Dha-yɔn, kä kɔ̱mkɛ, <br />
kɛ ɣöö bä ji̱ moc buɔ̱m mi ce̱tkɛ <br />
buɔ̱m yieethä. <br />
Kä ji̱n bi dör ti ŋuan riam, <br />
kä bi ɣä ley tëë cikɛn <br />
kɛ mac, <br />
bi ria̱ŋdiɛn ka̱m Kuäär wec <br />
muɔ̱ɔ̱n kɛɛliw. <br />
<h3><a href="mic chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
