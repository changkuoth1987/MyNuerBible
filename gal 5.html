<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<p>5 <br />
  Yop ciaaŋ lɔrädu <br />
  1Kɛ ɣöö banɛ cieŋ a lɔr ci Kritho kɔn lony a lɔr. Kɛ kui̱ ɛmɔ cuɔ̱ŋɛ a bum, kä /cuarɛ rɔ lɛ nyɔk kɛ loc kuaanyä. <br />
  2Täämɛ liɛŋɛ jɛ, ɣän Puɔl la̱rä jɛ yɛ, mi bia rɔ jakä cuɛlkɛ, bi Kritho thil luɔt kä yɛ. 3Nyɔakä jɛ kɛ lät yɛ, mi wä yɛn rɔ̱ jak kä cuɛ̈lkɛ bɛ ŋut dhil guɔ̱ɔ̱r. 4Kä yɛn nɛy tin görkɛ ɣöö ba yɛ moc cuɔ̱ɔ̱ŋ kɛ ŋuɔ̱t, ci tëkdun thuɔ̱k kɛ Kritho, cia jiɛɛn puthä Kuɔth. 5Kä kɛ kui̱dan, ŋa̱thdan ɛ ɣöö bi Kuoth kɔn moc cuɔ̱ɔ̱ŋ kɛ jɛ kɛɛl. Kä ɛ jɛn min liɛpnɛ kɛ buɔ̱m Yieekä Kuɔth kɛ ŋa̱th. 6Kɛ ɣöö rɛy Kritho Yecu /ciɛ cuël kiɛ thil cuelä tekɛ luɔt ɔ, ɛ ni ŋa̱th in lät rɛy nho̱kä tekɛ luɔt ɔ. <br />
  7Yɛn cia wuɔ̱ɔ̱r mi agɔaa kɔŋ. Kä ɛŋa mi ci yɛ pën ɣöö bia thuɔ̱k luɔ̱th? 8Cuɔ̱m ɛmɛ /cɛ bä kä ram in ci yɛ cɔl. 9Thuɔp mi tɔt la nup mi la̱ny a jakä pua̱a̱r kɛɛliw. 10Ɣän ta̱a̱kɛ ŋa̱th rɛy Kua̱r ni Yecu ɛn ɣöö bia thil ca̱r mi dɔ̱ŋ kä ca̱rä. Kä ram mi nyoon yɛ a cäŋɛ ŋa ba jɛ duäc ɛ Kuoth. 11Kä ɛŋu gaatmaari ŋuɔtdä kɛ mi ciaŋkɛ ɣä a jiäk ɔ mi latdä ni ruac cuelä? Kɛ jɛn duɔ̱ɔ̱p ɛmɔ ruacdä kɛ kui̱ jiaath ŋa̱a̱p thilɛ riɛk mi bɛ nööŋ. 12Dëë go̱r ni ɣöö dee nɛy tin juɔ̱tkɛ yɛ rɔ̱ kuit. <br />
  13Kɛ ɣöö ca yɛ cɔal ciɛɛŋä mi lɔr, dämaari. Kä /cuarɛ ciaŋ lɔrädun kän ala gua̱a̱th kɛ kui̱ ciɛŋni pua̱ny ti jiäk, kä kɛ nhök bia rɔ̱ lätikä kamnikun. 14Kɛ ɣöö ca ŋut kɛɛliw mat ala riet kɛl i̱,#5:14 Liib 19:18. “Nhɔk ram mi thieek kɛ ji̱ ce̱tkɛ rɔɔdu.” 15Kä mi ciaŋɛ rɔ̱ a jiäk kä muɔcɛ rɔ̱ kɛ buɔ̱ɔ̱t, niɛkɛ rɔ̱ ɛn ɣöö /cia rɔ̱ bi däk. <br />
  Yiëë kɛnɛ ciaaŋ ran <br />
  16Kä ɣän la̱rä jɛ yɛ, ciëŋɛ kɛ Yiëë, kä /cuarɛ lo̱ckun jakä pua̱tkɛ ɛ tin görkɛ ɛ puɔ̱ny. 17Kɛ ɣöö min go̱o̱r puɔ̱nyɛ gua̱cɛ kɛ min go̱o̱r Yiëë ɛ, kä min go̱o̱r Yiëë ɛ gua̱cɛ kɛ min go̱o̱r puɔ̱ny. Kɛ ɣöö ti̱ti̱ gua̱ckɛ kä rɔ̱, kɛ ɣöö ba yɛ pën la̱t kä min nhɔk yɛn ɛ. 18Kä mi böthkɛ yɛ ɛ Yiëë /ci yɛn te rɛy ŋuɔ̱tni. 19Täämɛ, lät pua̱a̱ny jɔckɛ, ɛ leer, kɛ ciaŋ mi /ci gɔaa, kɛ nyuɔɔn, 20kɛ pal kuthni guäyni, kɛ ti̱i̱t, ciaŋ nyier, gak, kɛ tiɛɛl, waŋ lɔaac, ciaŋ rɔlä, kuuth nath, kɛ dääk nath, 21tiɛɛl, yɔ̱ŋ kɔaaŋni, rɔal, amäni ciɛŋ tin cäät kɛ kɛn ti̱ti̱. La̱rä jɛ yɛ, ce̱tkɛ mëë cä yɛ kɔŋ luek. Kɛn nɛy tin la̱tkɛ ŋɔak ti̱ti̱ /cikɛ kuäär Kuɔth bi jek. <br />
22Kä kuay Yieekä Kuɔth ɛ jɛn nhök, tɛ̈th lɔaac, mal, li̱ep bitdä, ciaŋ gɔɔyä, kɛ muɔ̱c mi lɔr, ŋa̱th mi ro̱ŋ, 23ciaŋ wutdä pa̱ny, puɔ̱t lɔaac. Thilɛ ŋut kɛ kui̱ kä ti ce̱tkɛ ti̱ti̱. 24Kä nɛy tin la nɛɛ Kritho Yecu cikɛ puɔ̱ny pua̱t jiaath kɛnɛ nyinkɛ tin go̱o̱rɛ. 25Mi tëk kɔn kɛ Yiëë a kɔn böthkɛ bä ɛ Yiëë. 26/Cuarnɛ rɔ̱ liak kɛ rɔ̱, kä a thil gak gaakni kamnikun, kɛnɛ tiɛɛl. </p>
<h3><a href="gal chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<p><br />
</p>
</body>
</html>
