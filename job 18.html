<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
18 <br />
Ruac Bil-dad <br />
1Kä cu Bil-dad raan Cuwa wee i̱, <br />
2“Bi ruac ɛ mɔ päl i̱ nɛy I-yob? <br />
Liŋ laat, kɛ ɣöö banɛ <br />
kulɛ ruac. <br />
3Ɛŋu guici kɔ mɔ ce̱tkɛ ɣɔ̱k? <br />
A ku nɛy ce̱tkɛ dɔa̱a̱r waaŋdu? <br />
4Kä ɛ ji̱n däk rɔ mɔ kɛ gakdu, <br />
ɛ ba wi̱c muɔ̱ɔ̱n ku päl <br />
kɛ kui̱du, <br />
kiɛ ba pääm woc gua̱thnikiɛn? <br />
5“Ba buay raam mi lät jiäk woc, <br />
kä /ci bo̱l maacdɛ bi bo̱o̱l. <br />
6Bi buay duëëlɛ a muth, <br />
buay in te gekädɛ bɛ thil. <br />
7Kä bi buɔ̱mdɛ kuɛ̈ɛ̈, <br />
bi cärkɛ jɛ kɔal piny. <br />
8Kä cɛ kac rɛy cambakä kɛ ciökɛ, <br />
kä cɛ ga̱a̱c kɛ ɣöö cɛ rɔ nyoŋ. <br />
9Ci dhuur ɛ käp ni dɔ̱ɔ̱ŋdɛ. <br />
Cɛ kɛ käp ni kɛn diaal. <br />
10Ca rɔk tɛ̱̈ɛ̱̈ piny kɛ kui̱dɛ, <br />
kä te dhuur duɔ̱pni <br />
mi ka̱p kɛ jɛ. <br />
11Kä ci dual jɛ go̱l pekni diaal, <br />
guurɛ jɛ gua̱thni diaal. <br />
12Kä duer go̱o̱rɛ jɛ ɛlɔ̱ŋ, <br />
kä liip da̱k ni pɛ̈ɛ̈ndɛ. <br />
13Ci juey guɔ̱pdɛ thuk, <br />
a cuɛ kɔŋ thuk ni cuŋkɛ. <br />
14Ca jɛ däk guäthdɛ in cieŋɛ thi̱n <br />
kɛ mal, <br />
cua nöŋ ni jɛ kuäär li̱eth. <br />
15Thilɛ mi ci duɔth dhɔrɛ, <br />
ci mac duelɛ däk. <br />
16Ci ciökɛ kööt pinyi, <br />
kä ci ji̱th kɛ rɔɔl nhialɛ. <br />
17Ci kɛ̈kdɛ bath wi̱i̱ muɔ̱ɔ̱n, <br />
kä /cɛ thil ciöt rɛy wec. <br />
18Ca jɛ woc rɛy buɔykä, <br />
kä ca jɛ naŋ rɛy muɔ̱th, <br />
cɛ cu thuɔ̱k rɛy ɣɔaa. <br />
19Thilɛ jɛ kuay rɛy nɛɛnikɛ, <br />
a thilɛ ram mi tëk kä jɛ. <br />
20Kä da̱kdɛ cɛ ji̱ känyä ca̱ŋ <br />
kɛnɛ ji̱ konyä ca̱ŋ jak <br />
kä dual. <br />
21Kɛ thuɔ̱k ɛn nɛmɛ ɛ gua̱a̱th raam <br />
mi jiääk. <br />
Ɛ gua̱a̱th raam mi thil Kuoth.” <br />
<h3><a href="job chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
