<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
54 <br />
Nhök Kuɔth Nhial kɛ I-thɛ-rɛl <br />
1Kä cu Kuoth Nhial wee i̱, <br />
“Kɛt dit lö ciek mi rol, <br />
ji̱n ram mi /ken met dap, <br />
ji̱n kɛt dit tɛthkä lɔaac <br />
kɛ jɔw mi di̱i̱t, <br />
ji̱n ram mi /ken kɔŋ <br />
tekɛ mäc dapä! <br />
Kɛ ɣöö bi ŋuan ni gaat <br />
ciëk mi ca päl <br />
kä gaat ciëk mi tekɛ cɔw. <br />
2Jakni gua̱a̱th kɛmɛkädu kä di̱t, <br />
ɣär duäl kɛmɛkädu a di̱t, <br />
/cu luny jɔk jakni ni <br />
depkɛ kä bär, <br />
kä jakni löckɛ kä bum. <br />
3Kɛ ɣöö bia wä raar kui̱c <br />
cuëëc kɛnɛ kui̱c caam, <br />
kä bi gaatku döör mac, <br />
bikɛ wi̱i̱kiɛn tin te baaŋ ciɛŋ. <br />
4“/Cu dual kɛ ɣöö /ci bi <br />
tekɛ buar, <br />
kä /cu po̱c kɛ ɣöö /ca ji̱ <br />
bi jak kä tekɛ buar, <br />
bi buar ŋuɛɛtädu pa̱l ruëëc, <br />
kä /ci ɣöö ɛ ji̱n ciek jɔkä <br />
bi nyɔk kɛ ti̱em. <br />
5Kɛ ɣöö Cääkdu ɛ cɔwdu, <br />
kä cɔalkɛ ciötdɛ Kuoth Nhial <br />
in la Ruey Ɣɔaa, <br />
ɛn Kuoth I-thɛ-rɛl, <br />
ɛ jɛn la Lueelu mɔ, <br />
cɔalkɛ jɛ Kuoth wec <br />
muɔ̱ɔ̱n kɛɛliw. <br />
6Bi Kuoth Nhial ji̱ cɔl ce̱tnikɛ <br />
ciek mi ca lo̱k kä ci <br />
lɔcdɛ jiath, <br />
ce̱tnikɛ ciek mi ca kuɛn ɛ ŋuɛ̈t, <br />
kä ca lo̱k, ruac ni ɣän Kuoth. <br />
7Kɛ ɣöö cä yɛ päl kɛ gua̱a̱th <br />
mi tɔt, <br />
duundɛ ɣöö bä yɛ rol <br />
kɛ nhök mi di̱i̱t. <br />
8Kɛ ŋɛ̈ɛ̈ny mi di̱i̱t, <br />
cä rɔ tɛ̱̈ɛ̱̈ kä yɛ kɛ <br />
gua̱a̱th mi tɔt, <br />
duundɛ ɣöö kɛ nhök mi thil pek, <br />
bä tekɛ kɔ̱a̱c lɔaac kɛ yɛ,” <br />
ruac ni ɣän Kuoth Nhial Lueelun. <br />
9“Kɛn ce̱tkɛ nikɛ ni̱n Nowa kä ɣä, <br />
mëë cä jɛ lar ɛn ɣöö <br />
/ci nyɔc <br />
rɔ bi nyɔk kɛ ben wi̱c muɔ̱ɔ̱n, <br />
ɛn täämɛ cä yac ɛn ɣöö /cä rɔ <br />
bi nyɔk kɛ gak kɛ yɛ, <br />
/cä yɛ bi nyɔk kɛ duäc. <br />
10Bi pääm diaal thuuk <br />
kä bikɛ jiɛɛn, <br />
duundɛ ɣöö /ci nhökdä min <br />
do̱raar bi thuuk kä yɛ, <br />
kä thilɛ mi bi mat <br />
malädä woc kä yɛ, <br />
ruac ni ɣän Kuoth Nhial in <br />
tekɛ kɔ̱a̱c lɔaac kɛ yɛ.” <br />
Jɛ-ru-tha-lɛm in thia̱k <br />
11“Kä lö wec mi can, <br />
mi ca däk ɛ jiɔam, <br />
kä thilɛ mi buum jɛ, <br />
nɛnɛ, ɣän bä ji̱ nyɔk kɛ ta̱th <br />
kɛ pääm ti gɔw, <br />
bä tukdu täth kɛ pääm <br />
ti di̱t kökdiɛn. <br />
12Ɣän bä biɛɛniku la̱t <br />
kɛ guɛɛy in tɔ̱c, <br />
kä bä thiekniku la̱t <br />
kɛ guɛɛy in jaŋ jaŋ, <br />
kä bä pa̱nyniku diaal täth <br />
kɛ pääm ti di̱t kökdiɛn. <br />
13Ba gaatku diaal ŋi̱eec <br />
ɛ Kuoth Nhial, <br />
kä bi gaatku tekɛ <br />
mal mi di̱i̱t. <br />
14Kä ba ji̱ yiath piny rɛy cuŋni, <br />
kä bi ciaaŋ jiääk na̱n kɛ ji̱, <br />
kɛ ɣöö thilɛ mi <br />
bi dual kɛ jɛ, <br />
bi dual nɔ̱a̱n kɛ ji̱ ɛlɔ̱ŋ, <br />
kɛ ɣöö /cɛ bi ben <br />
thiekädu. <br />
15Kä mi wëë tekɛ ram mi mak ji̱, <br />
/cɛ bi ben kä ɣä ɛn ram ɛmɔ, <br />
kä ram ɔ bi ji̱ mak ɔ, <br />
bi jɛ puɔ̱t. <br />
16Kä nɛnɛ, ɛ ɣän cak bel ɔ, <br />
tin la kɔ̱a̱lkɛ mac miim <br />
a bɛ bo̱o̱l, <br />
kä bikɛ yio̱w köör täth <br />
ce̱tkɛ min görkɛ. <br />
Kä ɛ ɣän cak nɛy tin ba <br />
naath näk kɛ kɛ tɔ̱. <br />
17Kä thilɛ yio̱w köör ti ba yɛ <br />
nyɔk kɛ juɔ̱c kɛ kɛ, <br />
kä bia lëëp diaal tin <br />
gɔanykɛ yɛ loc. <br />
Nɛmɛ ɛ jɛn duŋ ja̱a̱ŋni Kuɔth Nhial, <br />
kä ɛ jɛn min la cuɔ̱ɔ̱ŋdiɛn,” <br />
ruac ni ɣän Kuoth Nhial. <br />
<h3><a href="isa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
