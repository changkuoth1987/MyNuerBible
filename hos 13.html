<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
13 <br />
Guut luɔ̱k I-thɛ-rɛl <br />
1Mëëdan, mi ruac thok duel <br />
Ɛ-pa-rim luɔ̱thkɛ jɛ ɛ naath, <br />
kä liak kɛ jɛ kä I-thɛ-rɛl, <br />
kä jëkɛ duer kɛ palɛ kɛ Baal, <br />
kä cɛ li̱w. <br />
2Kä ɛn täämɛ wä ni dueerkiɛn <br />
kɛ mi rëpkɛ ni rɔ̱, <br />
ta̱thkɛ rɔ kuth yieethä <br />
kɛ ciik, <br />
ta̱th kɛ kɛ ni kuurä ɛ bel, <br />
kä laar kɛn ɛ i̱, <br />
“Kuanɛ kɛ moc muc!” <br />
Ciim naath kɛ! <br />
3Kä inɔ kɛn nɛy ɛ ti bikɛ bath <br />
ce̱tnikɛ rur ruɔ̱nwaaŋ, <br />
kiɛ thäc in la jiɛy <br />
nikɛ runwaŋ, <br />
kiɛ ce̱tnikɛ jil guäth kɔ̱a̱m kɛnɛ <br />
tol mi bä raar kɛ wernyin. <br />
4Cu Kuoth Nhial ɛ lar i̱, <br />
“Ɛ ɣän Kuoth Nhial Kuothdu, <br />
ni kä I-jëp. <br />
Ɛn täämɛ thilɛ yɛ Kuoth dɔ̱diɛn, <br />
ɛ ni ɣän. <br />
Ɣän kä rɔaadä la käändun ɔ. <br />
5Kä ɛ ɣän ɛ nëë tiit yɛ rɛy <br />
dɔaar mun rɛ̈w. <br />
6Kä mëë cikɛ coth muun mi gɔaa, <br />
cukɛ cu ria̱ŋ, <br />
kä cukɛ rɔ cu liak, <br />
a päl kɛn ɣä rueec. <br />
7Inɔ bäkɛ ma̱k ce̱tnikɛ lony, <br />
bä tɔ̱ɔ̱c duɔ̱pnikiɛn <br />
ce̱tnikɛ kuac. <br />
8Kä bä ce̱tnikɛ lɛt mi ca dɛykɛ ka̱n, <br />
bä lo̱ckiɛn lëp ɣööŋ, <br />
bäkɛ cu cam ce̱tnikɛ lony. <br />
Kä bäkɛ ŋuɔk ni dhoon ce̱tkɛ <br />
ley dɔaar. <br />
9“Ɣän bä yɛ nor yɛn ji̱ I-thɛ-rɛl! <br />
Kä ɛŋa mi bi yɛ ku lɛ luäk? <br />
10Kä täämɛ jɛn ni ɛn kuääru, <br />
min dëë ji̱ ben kän? <br />
Kä ka ni kɛn bööthku diaal <br />
tin ba ji̱ ben gaŋ? <br />
Tin ruaci kɛ kui̱diɛn i̱, <br />
‘Mocä kuäär kɛnɛ bööth.’ <br />
11Kɛ gakdä cä yɛ moc kua̱r, <br />
kä kɛ ŋɛ̈ɛ̈nydä cä kɛ woc. <br />
12Ca jiääk Ɛ-pa-rim gɔ̱a̱r piny, <br />
kä ca kɛ tɔ̱w ɛ bum. <br />
13Ci mäc dapädɛ man käp, <br />
duundɛ ɣöö ɛ gat mi dɔ̱a̱r, <br />
mi lo̱k ɣöö bɛ thok waath lot. <br />
14“A dëë kɛ ku kän rɛy bumä <br />
ɣɔaa ɛ jëk ɛmɛ? <br />
Kua dëë kɛ kän kä lia̱a̱? <br />
Kä bɛ̈cdu a ni kä lö lia̱a̱? <br />
Kä däkdu a ni kä lö cieŋ jɔɔkni? <br />
Bia kä kɛ, <br />
kɛ ɣöö thilɛ ɣä kɔ̱a̱c <br />
lɔaac kɛ kɛ. <br />
15“A cäŋ bi piith I-thɛ-rɛl <br />
ce̱tkɛ wal, <br />
bi jiɔam Kuoth Nhial ben, <br />
jiɔam känyä ca̱ŋ, <br />
putdɛ bëë därdɔaar. <br />
Bi yiërku kɛnɛ puɔ̱lku kööt, <br />
kä bɛ gɔy riäŋädu diaal naŋ. <br />
16Kä bi Tha-mɛ-ria jiäkɛ rut, <br />
kɛ ɣöö lo̱kɛ Kuothdɛ. <br />
Ba ji̱kɛ näk kɛ mut ba gaatkiɛn <br />
ŋuɔk ni dhoon, <br />
kä ba ruëtni määnkiɛn rɛ̈t <br />
kä piny bä.” <br />
<h3><a href="hos chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
