<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
18 <br />
Kui̱ bööthni palä kɛnɛ ji̱ Lii-bay <br />
1“Bi thok duëël ji̱ Lii-bay kɛɛliw, tin la bööth palä, thil kui̱c rɛy muɔ̱ɔ̱n ji̱ I-thɛ-rɛl mi bia̱ duŋdiɛn. Bi kui̱diɛn a muc in wa̱ŋkɛ Kuoth Nhial. 2Bikɛ thil kui̱c rɛy ganman, bi kui̱diɛn a Kuoth Nhial ce̱tkɛ mëë cɛ la̱rkɛ. 3Kä nɛmɛ ba kui̱ bööthni palä kä naath, nɛy tin thöpkɛ muckiɛn. Ɛ thäk kiɛ ɛ dɛl. Ba bööth palä ka̱m jiar kɛnɛ jiöm da̱ŋ rɛw kɛ jia̱c. 4Key bɛɛlku kɛnɛ kɔaaŋku kɛ liɛɛthdu kɛ det tin ca miemkiɛn ŋuɔ̱k kɛ nhiam, bikɛ ka̱m bööth palä. 5Kɛ ɣöö caakɛ mɛk ɛ Kuoth Nhial Kuothdu rɛy dhɔaarun kɛɛliw, kɛ ɣöö bɛ ruac kɛ ciöt Kuɔth Nhial, kɛnɛ gaatkɛ mäni cäŋ kɛl. <br />
6“Kä mi wä raan Lii-bay jiɛɛn wi̱c in cieŋɛ thi̱n kä wi̱i̱ ji̱ I-thɛ-rɛl diaal (a bɛ wä guäth in go̱o̱rɛ) guäth in bi Kuoth Nhial ɛ mɛk, 7bɛ ruac kɛ ciöt Kuɔth Nhial Kuothdɛ ce̱tkɛ gaatman diaal tin la latkɛ ruac nhiam Kuɔth Nhial. 8Bikɛ tekɛ kui̱ ti päär mi̱th, a ci yio̱w tin jëkɛ kɛ duŋ gua̱n in cɛ kɔak te thi̱n.” <br />
Luek kɛ kui̱ ciɛŋni nɛɛni ti /ci ŋa̱th <br />
9“Mi wiaa wä cop muun in ci Kuoth Nhial Kuothdun ɛ ka̱m yɛ, /cuarɛ guur ni ciɛŋ döri tɔ̱tɔ̱ tin jiäk. 10A thil ram mi jekɛ rɛydun mi thöp gaatkɛ ala muc mi waŋkɛ. Kä a thil ram mi guur ti̱et kiɛ pääl kolaaŋni kiɛ mabiɛy, 11kiɛ ram mi pal cuɔɔl, kiɛ gua̱n wiwä, kiɛ gua̱n kuthni. 12Kä ram wä kɛ wä la̱t kɛn ti lo̱k Kuoth Nhial kɛ ti, bi Kuoth Nhial Kuothdun kɛ juɔc raar nhiamdun. 13Ca yɛ bi bɛl nhiam Kuɔth Nhial Kuothdun. 14Kä kɛ kui̱ döri tin bia wi̱i̱kiɛn wä ka̱n ti, tiɛtdɛ rɔ kɛ ti̱t kɛnɛ ji̱ kolaaŋni. Kɛ ɣöö /ci Kuoth Nhial Kuothdun kɛ nhɔk i̱ bia kɛ la̱t.” <br />
Ruaacni Kuɔth kɛ gök mi ce̱tkɛ Muthɛ <br />
15“Kä rɛydun, rɛy ganmuɔɔri, bi Kuoth Nhial Kuothdun gök mi ce̱tkɛ ɣä jiɛc, kä liɛŋɛ jɛ. 16Ce̱tkɛ mëë cia Kuoth Nhial Kuothdun liŋ kä Thi-nay. Cäŋ dolä, mëë laar yɛnɛ i̱, ‘/A kɔ cakɔ jɔw Kuɔth Nhial Kuothda lɛ nyɔk kɛ lieŋ, kä /cakɔ mac ɛ di̱i̱t ɛmɛ lɛ nɛn. Kɛ ɣöö /cakɔ bi li̱w.’ 17Kä cu Kuoth Nhial ɣä jiök i̱, ‘Ɛ thuɔ̱k kɛɛliw ɛn ruac ɛ ci kɛn ɛ latdɛ. 18Ɣän bä gök mi ce̱tkɛ ji̱ jiɛc rɛydiɛn, rɛy ganman. Kä bä rieetkä la̱th thokdɛ, kä bɛ kɛ la̱t ti diaal tin cä la̱t jɛ. 19Kä ram wä tey a /ci rieetkä bi tit, tin bɛ la̱tkɛ kɛ ciötdä, bä duäc puɔ̱nydä. 20Kä gök ɔ bi ruac ɔ kɛ ciötdä kä /ka̱nɛ jiök i̱ bɛ ruac, kiɛ ram ɔ bi ruac ɔ kɛ ciööt Kuthni kɔ̱kiɛn, kä bɛ wee ɛ jɛn gök, bɛ li̱w.’ 21Kä mi wä yɛn ɛ lar kɛ lo̱cdun i̱, ‘Ba̱kɔ riet in /ken Kuoth Nhial ɛ lar kulɛ ŋa̱c i̱di?’ 22Mi wä gök wä ruac kɛ ciöt Kuɔth Nhial, kä riet /kenɛ jɔɔc ala thuɔ̱k, ɛ riet in /ken Kuoth Nhial ɛ lat. Lat gök ɛ kɛ diw, /cuarɛ dual kɛ jɛ.” <br />
<h3><a href="deu chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
