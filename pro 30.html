<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
30 <br />
Ruaacni A-gur <br />
1Ti̱ti̱ kɛ thuɔ̱ɔ̱k ruaacni A-gur gat Yakɛɛ. <br />
Cuɛ wee /ci Kuoth te kɛɛl <br />
kɛ ɣä rɛy cucädä <br />
kä cä thil buɔ̱m. <br />
2/Ciɛ ɣän ram mi com rɛy nath. <br />
Ɣän thilɛ ɣä ca̱r mi ce̱tkɛ <br />
ca̱r ran. <br />
3Ɣän kuecä pɛl, <br />
kä ŋäc ŋɔaani Kuɔth <br />
thilɛ jɛ kä ɣä. <br />
4Kä ɛŋa ci wä nhial ɔ <br />
kä cɛ luny piny? <br />
Kä ɛŋa ci jiɔam kɔn käp <br />
kɛ tetdɛ mɔ? <br />
Kä ɛŋa ci pi̱w kɔn yiɛn <br />
kɛ bi̱i̱ ɔ? <br />
Kä ɛŋa ci pek ɣɔaa kɔn <br />
la̱t ɔ? <br />
Kä cɔal kɛ jɛ i̱di, <br />
kä cɔal kɛ gatdɛ i̱di? <br />
Läri jɛ ɣä mi ŋäci jɛ! <br />
5Kä ruac Kuɔth mi cɛ lat ɛ thuɔ̱k, <br />
kä jɛn ɛ ko̱t kä nɛy tin <br />
tɛ̱̈ɛ̱̈ kɛ rɔ̱ kä jɛ. <br />
6Kä /cu ruacdɛ rep, <br />
amäni mi bɛ ji̱ luk, <br />
kä ba ji̱ jek latdi ni kac. <br />
7Kä bä rɛw thiec kä ji̱ Kuoth, <br />
/cu kɛ pen ɣä a /ka̱n ni li̱w. <br />
8Woc kac kä ɣä. <br />
Kä /cu ɣä moc can kɛnɛ ria̱ŋ. <br />
Käm ni ɣä mi̱eth <br />
mi ro̱ŋ kɛ ɣä, <br />
9amäni mi bä ria̱ŋ, <br />
a bä ji̱ gak i̱, <br />
“Kuoth Nhial ɛŋa?” <br />
Kiɛ bi ɣän a can a bä kual, <br />
a bä cio̱t Kuɔthdä ŋar ŋar. <br />
10/Cu kuany lat jɔ̱ɔ̱r kɛ kuäärɛ, <br />
amäni mi bɛ ji̱ lam, <br />
a bi tekɛ duer. <br />
11Tëëkɛ nɛy ti kuëthkɛ gua̱ni, <br />
kä /ca mani nhɔk. <br />
12Tëëkɛ nɛy ti car kɛ jɛ <br />
ɛn ɣöö gɔw kɛn, <br />
kä /ca rɔ lak kɛ jiäkiɛn. <br />
13Tëëkɛ nɛy ti car kɛ jɛ gɔw <br />
ni kɛn ɛlɔ̱ŋ, <br />
kuɛ la gɔɔy mi ni̱n di <br />
car kɛ mɔ! <br />
14Tëëkɛ nɛy ti mackɛ can <br />
kɛnɛ li̱eem, <br />
kɛ ɣöö ɛ jɛn duɔ̱ɔ̱p <br />
in tëk kɛ kɛ. <br />
15Te cuɛɛy kɛ nyier da̱ŋ rɛw ti la <br />
wiee i̱, <br />
“Mocä, mocä.” <br />
Kɛ diɔ̱k ti /ci dee met ria̱ŋ. <br />
kɛ ŋuaan ti /ca ɣöö, <br />
“Cɛ ro̱ŋ,” dëë met lar. <br />
16Wec jɔɔkni, kɛ ciek mi <br />
thil gaat, <br />
kɛ piny mi /ci dee met <br />
ro̱ŋ kɛ pi̱w, <br />
kɛ mac mi /ci dee met wee i̱, <br />
“Cɛ ro̱ŋ.” <br />
17Kä ram mi dɔl gua̱n kä lo̱k man, <br />
ba waŋdɛ lööl raar <br />
ɛ jakɔa̱a̱k, <br />
kä ba jɛ cam ɛ nyoŋgool. <br />
18Tëëkɛ diɔ̱k ti ga̱ykɛ ɣä, <br />
kɛ ŋuaan ti /cä ŋäc. <br />
19Ta̱a̱ cuɔr nhial puɔ̱ɔ̱rä, <br />
ja̱l thɔa̱a̱l rɛy päämni, <br />
kɛ babuur rɛy bari, <br />
kɛ wut kɛnɛ ciek <br />
ti nhɔakɛ rɔ. <br />
20Kä nɛmɛ ɛ duɔ̱ɔ̱p ciëk mi dho̱o̱m, <br />
la dho̱mɛ, kä bɛ rɔ lak <br />
kä bɛ wee i̱, <br />
“Thilɛ duer mi cä la̱t.” <br />
21Tëëkɛ diɔ̱k ti lathɛ piny kɛ kɛ, <br />
kɛ ŋuaan ti /cɛ dee rut. <br />
22Ɛ kuany mi cia̱ kuäär, <br />
kɛ dɔ̱a̱r mi ci ria̱ŋ kɛ kuän. <br />
23Kɛ ciek mi lökɛ kä ca kuɛn, <br />
kɛ läät nyaal mi ci gua̱th ciëk <br />
in la kuäärɛ jɛ guäl. <br />
24Tëëkɛ ŋuaan ti kuiy wi̱i̱ muɔ̱ɔ̱n, <br />
duundɛ ɣöö pɛlkɛ ɛlɔ̱ŋ. <br />
25Ŋi̱c /ci kɛ bum, <br />
kä la duɔlkɛ mi̱ethdiɛn <br />
nikɛ mäy. <br />
26Kun /cɛ bum kɛ raan, <br />
kä cieŋɛ rɛy päämni. <br />
27Kɔaryɔaamni thilɛ kɛ kuäär, <br />
kä la jälkɛ bua̱a̱ni. <br />
28Lo̱kuɛ̈ɛ̈t räk deri jɛ käp kɛ tetdu, <br />
kä ŋotdɛ cieŋɛ dho̱ri kua̱ri. <br />
29Tëëkɛ ŋuaan ti jäl a thil dual. <br />
30Lony in thilɛ ley mi <br />
dualɛ kɛ jɛ, <br />
31kɛnɛ tuut man nyateer, <br />
kɛ thäk dɛ̈ɛ̈l böwä, <br />
kɛ kuäär mi jäl nhiam <br />
nɛɛnikɛ. <br />
32Kä mi ɛ ji̱n dɔ̱a̱r, mi liak rɔ, <br />
kä caari lät kä ti jiäk, <br />
käpni rɔ cuɔ̱ŋ <br />
kä cäri agɔaa. <br />
33Ja̱k caak no̱o̱ŋɛ liɛɛth, <br />
kä nhiëc wuɔ̱m no̱o̱ŋɛ riɛm, <br />
kä kok gaak thi̱n no̱o̱ŋɛ riɛk. <br />
<h3><a href="pro chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
