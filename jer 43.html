<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
43 <br />
Naŋ Yir-mɛ-yaa kä I-jëp <br />
1Kä mëë ci Yir-mɛ-yaa naath diaal ti̱ti̱ thuk kɛ lät ruaacni Kuɔth Nhial ni Kuothdiɛn, kɛ tin ci Kuoth Nhial ni Kuɔthdiɛn kɛ jäk kä Yir-mɛ-yaa kɛ kɛ, 2cu Ä-dhar-yaa gat Ɣo-ca-yaa kɛnɛ Yo-ɣa-nan gat Ka-re-ɛ̈k kɛ wutni diaal tin la ji̱ liakä Yir-mɛ-yaa jiök i̱, “Ji̱n latdi ni kac. Kuoth Nhial ni Kuothda /kenɛ ji̱ ja̱k kɛ ɣöö biɛ lar i̱, ‘/Cuarɛ wä kä I-jëp a bia wä cieŋ thi̱n’. 3Duundɛ ɣöö, Ba-ruk gat Ne-ri-yaa ɛ jɛn cär ji̱ ruac ɔ kɛ kui̱da ɛn ɣöö bakɔ la̱th tetni ji̱ Kɛ̈l-da-ya kɛ ɣöö bakɔ cu näk kiɛ bakɔ naŋ pecä kä Bɛ̈-bi-lɔn.” 4Kä inɔ cu Yo-ɣa-nan gat Ka-re-ɛ̈k kɛnɛ bööth rɛmni diaal kɛ naath diaal luth ruac Kuɔth Nhial lo̱k kɛ ɣöö dee kɛ cieŋ muun kä Juda. 5Duundɛ ɣöö, cu Yo-ɣa-nan gat Ka-re-ɛ̈k kɛnɛ bööth rɛmni diaal nɛy diaal tëë ci kään kä Juda, kɛnɛ tëë luny jɔk röli diaal tëë ca kɛ kiɛth thi̱n tëë cieŋ muun Juda ben naŋ, 6wutni, män, kɛ gaat kɛ ruëëc kɛ nɛy diaal tëë ci Nɛ-bu-dhar-dan bo̱o̱th ga̱a̱ŋni kɛ ba̱ny Gɛ-dɛ̈l-yaa gat Ä-ɣi-kam gat Ca-pan mäni gök ni Yir-mɛ-yaa kɛnɛ Ba-ruk gat Ne-ri-yaa. 7Kä cu kɛ ben muun I-jëp, kɛ ɣöö /ken kɛ jɔw Kuɔth Nhial luɔ̱th. Kä cu kɛ cop kä Ta-pa-neth. <br />
Ruac Yir-mɛ-yaa kɛ kui̱ däkä I-jëp <br />
8Ɛ jɛn cu riet Kuɔth Nhial ben kä Yir-mɛ-yaa kä Ta-pa-neth wëë i̱, 9“Naŋ pääm ti di̱t kɛ tetku kä läthnikɛ dhar muɔ̱ɔ̱n kɔ̱kä in te thok rɛ̈ɛ̈k dhɔaar Pɛro min te kä Ta-pa-neth ni nhiam ji̱ Juda diaal. 10Kä läri jɛ kɛ i̱, ‘Ɣän Kuoth Nhial in la Ruey Ɣɔaa ni Kuoth I-thɛ-rɛl laar jɛ mɔ ɛn ɣöö ɣän bä ja̱ŋdä ni Nɛ-bu-kad-nɛ-dhar kuäär Bɛ̈-bi-lɔn ja̱k, kä bɛ kuäärɛ ben la̱t ɛn guäth ɛ cä pääm ti̱ti̱ tɛ̱̈ɛ̱̈ thi̱n ɛ, kä bɛ cua̱ rueecdiɛn kɛ buɔ̱m. 11Jɛn bɛ mun I-jëp ben mak, <br />
kä bɛ nɛy tin dee li̱w kɛ liaw <br />
li̱w kɛ liaw, <br />
kä bɛ nɛy tin dee ɛ <br />
jak kä pɛ̈ɛ̈c, jak kä pɛ̈ɛ̈c. <br />
Kä nɛy tin dee li̱w kɛ ko̱r, <br />
jak kä li̱w ko̱o̱r. <br />
12Kä bɛ gua̱th palä kuthni I-jëp diaal cua̱th. Kä bɛ kɛ waŋ kä bɛ kɛ naŋ ɛ la pɛ̈ɛ̈c. Kä bɛ mun I-jëp tɛ̈ŋ, ce̱tkɛ min la yieen deet bi̱i̱dɛ a tɛɛŋ kɛ burbur. Kä bɛ cu jiɛɛn ɛn wi̱ni kɛ mal. 13Kä bɛ riäkni kuthni tin te muun I-jëp däk. Kä bɛ gua̱th pali kuthni I-jëp waŋ kɛ mac.’ ” <br />
<br />
<h3><a href="jer chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
</body>
</html>
