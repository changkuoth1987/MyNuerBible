<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
45 <br />
Mëk Kuɔth kɛ Ko-rɛc <br />
1Nɛmɛ ɛ min ci Kuoth Nhial ɛ la̱r <br />
raandɛ min cɛ mɛk, <br />
min la̱tdä Ko-rɛc in <br />
rɔamä tet cuëëcdɛ, <br />
bä döör jak kä kuaany nhiamdɛ. <br />
Bɛ buɔ̱m kua̱ri woc kä kɛ, <br />
kä bä jɛ lëp thuk duëli, <br />
kɛ ɣöö bɛ cu thil <br />
mi te gääkä. <br />
2Ɣän bä wä nhiamdu, <br />
bä pääm wä jak kä car caar, <br />
kä bä thiekni yieethä min <br />
do̱l töl ni thuɔɔnyni, <br />
kä bä do̱o̱pni yieethä ŋuɔ̱k. <br />
3Kä bä ji̱ moc ria̱ŋ rɛy muɔ̱th <br />
ria̱ŋ mi ca tɔ̱w ni <br />
guäth mi kueckɛ, <br />
dɔ̱ŋ bi jɛ ŋa̱c ɛn ɣöö <br />
ɛ ɣän Kuoth Nhial, <br />
ni Kuoth I-thɛ-rɛl <br />
min cɔɔl ji̱ kɛ ciötdu. <br />
4Kɛ kui̱ jäŋädä ni Je-kɔb, <br />
ɛn I-thɛ-rɛl in cä mɛk, <br />
cä ji̱ cɔl ni cio̱tkädu, <br />
cä ji̱ ka̱m luth mi di̱i̱t cäŋ <br />
ni mɔ /ci ɣä ŋäc ɔ. <br />
5Ɛ ɣän Kuoth Nhial, <br />
thilɛ mi dɔ̱ŋ, <br />
thilɛ kuoth mi dɔ̱ŋ <br />
mi /ci mɔ a ɣän. <br />
Ɣän bä ji̱ moc kɛ buɔ̱m <br />
cäŋ ni mɔ kui̱ci ɣä mɔ, <br />
6dɔ̱ŋ ba jɛ ŋa̱c ɛ ji̱ känyä ca̱ŋ, <br />
kɛnɛ ji̱ konyä ca̱ŋ ɛn ɣöö <br />
thilɛ Kuoth mi dɔ̱ŋ <br />
ɛ ni ɣän, <br />
ɛ ɣän Kuoth Nhial <br />
thilɛ Kuoth mi dɔ̱ŋ. <br />
7Ɛ ɣän no̱o̱ŋ buay ɔ kä ɛ ɣän <br />
cak muth ɔ, <br />
ɛ ɣän no̱o̱ŋ puɔ̱th ɔ <br />
kä ɛ ɣän cak da̱k ɔ, <br />
ɛ ɣän Kuoth Nhial <br />
lät kɛn ti diaal ti̱ti̱ ɔ. <br />
8“Dɛmni lö pua̱a̱r ɛ te nhial ɔ, <br />
a nhial dɛm kɛ nhiaal cuŋni, <br />
a piny lep rɔ ɣööŋ, <br />
dɔ̱ŋ bi ka̱n ben nhial, <br />
kä a cuŋ do̱ny thi̱n bä, <br />
ɛ ɣän Kuoth Nhial cak jɛ mɔ.” <br />
Kuäär Cäkä kɛnɛ Caal <br />
9Riɛk akɛ ram in gak kɛ Cääkdɛ, <br />
riɛk akɛ mun in gak <br />
kɛ tääthdɛ! <br />
La mun ram in tääth jɛ a thieec i̱, <br />
“Ɛŋu lätdi mɔ?” <br />
kiɛ derɛ wee i̱, <br />
“Ji̱n kui̱ci la̱t agɔaa”? <br />
10Riɛk akɛ ram ɔ bi gua̱n jiök ɔ i̱, <br />
“Ɛŋu ci ɣä cak ɔ?” <br />
Kiɛ bɛ man jiök i̱, <br />
“Ɛŋu daapi ɣä mɔ?” <br />
11Kä cu Kuoth Nhial nɛmɛ lar <br />
ɛn Kuoth I-thɛ-rɛl <br />
kä Cääkdɛ wëë i̱, <br />
“A bi yɛn ɣä ku thiec <br />
kɛ kui̱ gankä, <br />
kiɛ bia ɣä la̱r min dëë la̱t? <br />
12Ɛ ɣän ɛn nin lät piny, <br />
kä ɛ ɣän cak raan thi̱n ɔ, <br />
kä ɛ ɣän lät pua̱a̱rɔ kɛ tetdä, <br />
kä ɛ ɣän lät tin te thi̱n ɔ. <br />
13Ɣän bä Ko-rɛc jak kä <br />
lät ni cuŋ, <br />
kä bä dupkɛ diaal <br />
jak kä cuŋ. <br />
Kä jɛn bɛ wecdä la̱t, <br />
kä bɛ nɛɛkä tin ca pɛc <br />
lony ɛ lɔr, <br />
/cɛ kɛ bi lony kɛ kök <br />
kiɛ tho̱p duɔ̱ɔ̱rä, <br />
ruac ni ɣän Kuoth Nhial <br />
in la Ruey Ɣɔaa.” <br />
14Cu Kuoth Nhial wee i̱, <br />
“Bi ria̱ŋ I-jëp kɛnɛ kuak <br />
Kuc a nyinku, <br />
kä bi ji̱ Thɛba tin <br />
ba̱r ba̱a̱r a kuaanyku, <br />
kɛn bikɛ ben kä ji̱ ala nyinku, <br />
ba ji̱ guɔ̱ɔ̱r ɛ kɛn, <br />
bikɛ ben a te ciökiɛn kɛ <br />
kuatni ba ji̱ ben goŋ. <br />
Ba ji̱ ben lip ɛ kɛn wäkɛ i̱, <br />
‘Kuoth tëë kɛ ji̱n kärɔa, <br />
thilɛ Kuoth mi dɔ̱ŋ, <br />
thilɛ Kuoth mi dɔ̱ŋ <br />
mi /ci mɔ a jɛn.’ ” <br />
15Kɛ thuɔ̱k ɛ ji̱n Kuoth <br />
kä Kään I-thɛ-rɛl, <br />
ɛ ji̱n Kuoth mi la rɔ <br />
a teey. <br />
16Nɛy diaal tin la̱tkɛ kuth jiɛn, <br />
bakɛ jak kä po̱c kä bikɛ <br />
tekɛ buar, <br />
bi kɛn diaal tekɛ buar kɛɛl. <br />
17Duundɛ ɣöö ca I-thɛ-rɛl kän <br />
ɛ Kuoth Nhial kɛ ka̱n <br />
mi thil pek, <br />
kä /ca ji̱ bi moc kɛ pöc <br />
kiɛ buar amäni cäŋ kɛl. <br />
18Cu Kuoth Nhial in cak pua̱a̱r, <br />
jɛn min la Kuoth, <br />
min ci piny la̱t kä cɛ jɛ täth, <br />
/kenɛ jɛ cak kɛ ɣöö <br />
bɛ te baaŋ, <br />
cɛ jɛ la̱t kɛ ɣöö ba jɛ <br />
ciɛŋ wee i̱, <br />
“Ɛ ɣän Kuoth Nhial <br />
thilɛ Kuoth mi dɔ̱ŋ. <br />
19/Ka̱n ruac guäth mi kueckɛ, <br />
/ka̱n ruacdä lat rɛy muɔ̱th, <br />
ɣän /ka̱n kuay Je-kɔb jiök i̱, <br />
‘Go̱rɛ ɣä dɛɛkä baaŋ.’ <br />
Ɣän Kuoth Nhial latdä ni thuɔ̱k, <br />
ɣän latdä ni min la cuɔ̱ɔ̱ŋ.” <br />
Kuth jiɛn /ca Bɛ̈-bi-lɔn bi kän <br />
20Matdɛ rɔ̱ kä bia kɛɛl, <br />
bia thiäkä yɛn tin ŋot <br />
kɛ tëk rɛy dööri! <br />
Kä nɛy tin kapkɛ kuth jiɛn kueckɛ <br />
min lät kɛn ɛ, <br />
palkɛ kuoth mi /cikɛ <br />
dëë luäk. <br />
21Bia latdɛ ruacdun <br />
guäth luɔ̱k, <br />
akɛ ca̱a̱tkɛ ruac kɛɛl! <br />
Ɛŋa mi ci ti̱ti̱ lat ni wal? <br />
Ɛŋa mi ci jɛ lat mëëdan? <br />
/Ciɛ ɣän Kuoth Nhial <br />
ɛ nëë lat kɛ? <br />
Kä thilɛ Kuoth mi dɔ̱ŋ <br />
mi /ci mɔ a ɣän, <br />
ɛ ɣän Kuoth cuŋni kä kään, <br />
thilɛ Kuoth mi dɔ̱ŋ ɛ ni ɣän. <br />
22Luɔ̱nyɛ kä ɣä bia kään, <br />
yɛn diaal yɛn ji̱ <br />
pekni ɣɔaa! <br />
Kɛ ɣöö ɛ ɣän la <br />
Kuoth Nhial ɔ, <br />
thilɛ Kuoth mi dɔ̱ŋ <br />
ɛ ni ɣän. <br />
23Ɣän puɔ̱nydä cä rɔ yac, <br />
ɣän cä ruac mi thuɔ̱k lat, <br />
ruac mi /cä bi nyɔk i̱, <br />
“Bi mua̱a̱l diaal rɔ̱ goŋ nhiamdä, <br />
kä bi lëëp diaal rɔ̱ yac.” <br />
24Kä bi naath ruac <br />
kɛ kui̱dä ɛn ɣöö, <br />
cuɔ̱ɔ̱ŋ kɛnɛ buɔ̱m bäkɛ <br />
kä Kuoth Nhial. <br />
Kä nɛy diaal tin gak kɛ ɣä, <br />
ba kɛn diaal jak kä po̱c. <br />
25Kɛ Kuoth Nhial bi gaat <br />
I-thɛ-rɛl <br />
diaal gɔɔy jek <br />
kä ba jɛ liak. <br />
<br />
<h3><a href="isa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
</body>
</html>
