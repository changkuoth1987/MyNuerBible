<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
97 <br />
Kuoth ɛ Kuäär kä ti diaal <br />
1Kuoth Nhial ɛ Kuäär, <br />
kä a piny lɔcdɛ tɛth, <br />
kä a dhuɔ̱li diaal lo̱ckiɛn tɛth! <br />
2Kä pua̱a̱r kɛnɛ muth cikɛ <br />
Kuoth Nhial go̱l, <br />
kä cuŋ kɛnɛ thuɔ̱k kɛ kɔm <br />
kuäärädɛ. <br />
3Kä nhiamdɛ te ni mac thi̱n, <br />
mi bi ji̱ tɛ̈rɛ tin ca jɛ <br />
go̱l kui̱ni diaal waŋ. <br />
4Kä yielɛ mɛɛrɛ ɣɔw, <br />
kä la lathɛ piny mi <br />
cɛ jɛ nɛn. <br />
5Kä la lëër pääm ce̱tnikɛ kɔl <br />
nhiam Kuɔth Nhial, <br />
nhiam kua̱r ji̱ wi̱c <br />
muɔ̱ɔ̱n diaal. <br />
6Kä lat nhial cuŋkɛ, <br />
kä ci ji̱ wec muɔ̱ɔ̱n diaal <br />
wuɔ̱tdɛ nɛn. <br />
7Kä ca nɛy diaal tin palkɛ ni <br />
kuth jiɛn moc kɛ pöc, <br />
kɛn nɛy tin liakɛ rɔ̱ kɛ kuth jiɛn <br />
ti thil luɔt, <br />
palɛ jɛ yɛn kuth diaal. <br />
8Kä mëë ci ji̱ Dha-yɔn ɛ liŋ <br />
cu lo̱ckiɛn tɛth, <br />
kä cu lo̱c wi̱i̱ni Juda tɛth <br />
kɛ kui̱ luɔ̱kdu <br />
lö Kuoth Nhial. <br />
9Kä kɛ kui̱du lö Kuoth Nhial, <br />
di̱t ni ji̱n wi̱i̱ muɔ̱ɔ̱n kɛɛliw, <br />
kä di̱t ni liakdu <br />
kä kuth diaal. <br />
10Nhɔk Kuoth Nhial nɛy <br />
tin lökɛ duer, <br />
kä gaŋɛ tëk nɛɛnikɛ <br />
tin guɔ̱ɔ̱rkɛ jɛ, <br />
la käänɛ kɛ tetni ji̱ nyuɔɔni. <br />
11Kä buay ɛ duŋ ji̱ cuŋni, <br />
kä tɛ̈th lɔaac ɛ duŋ nɛɛni <br />
tin gɔw lo̱ckiɛn. <br />
12A lo̱ckun tɛth rɛy Kuoth Nhial <br />
lö nɛy ti̱n gɔw, <br />
kä liakɛ ciötdɛ min rɛl <br />
gɔɔydɛ rɔ. <br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
