<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
11 <br />
Nɛy tin cieŋ kä Jɛ-ru-tha-lɛm <br />
1Täämɛ bööth nath ku kɛ cieŋ kä Jɛ-ru-tha-lɛm, kä cu duɔth nath gaakni yuɔr kɛ ɣöö ba dhɔr kɛl kä dho̱r da̱ŋ wäl ka̱n bɛ ben cieŋ kä Jɛ-ru-tha-lɛm wec in rɛl ɔ, bi duɔth dho̱ri da̱ŋ bäŋuan cu duɔth wi̱i̱nikiɛn. 2Kä cu naath nɛy tin ca nhɔk ɛn ɣöö bi wä cieŋ kä Jɛ-ru-tha-lɛm la̱r tɛ̈th lɔaac. <br />
3Ti̱ti̱ kɛ bööth wi̱i̱ni tëë cieŋ kä Jɛ-ru-tha-lɛm, duundɛ ɣöö rɛy wi̱i̱ni Juda cu ramɔ cieŋ kɛ kuakɛ wi̱i̱diɛn. Ji̱ I-thɛ-rɛl, kɛ bööth palä, kɛ ji̱ Lii-bay, kɛ la̱a̱t luaak Kuɔth, kɛ kuay la̱a̱tni Thɔ-lo-mon. 4Kä Jɛ-ru-tha-lɛm cu ji̱ Juda kɛnɛ ji̱ Ben-ya-min cieŋ thi̱n. <br />
Kä cu ti̱ti̱ a kuay Juda. <br />
Ä-ta-yaa gat U-dhi-yaa gat Dhɛ-kar-yaa gat Ä-mɛ̈r-yaa gat Cɛ-pɛ̈t-yaa gat Maa-lä-lɛl kuɛ̈ɛ̈ Pɛ-rɛdh, 5kɛ Mä-the-yaa gat Ba-ruk gat Kɔl-ɣo-dhɛ gat Ɣä-dha-yaa gat Ä-da-yaa gat Yo-ya-rib gat Dhɛ-kar-yaa kuɛ̈ɛ̈ Cilo. 6Kä cu pek kuayni Pɛ-rɛdh tin cieŋ kä Jɛ-ru-tha-lɛm a nɛy ti kur ŋuan wi̱cdɛ jiɛn bäkɛl wi̱cdɛ bädäk ti la wutni köör. <br />
7Kä ti̱ti̱ kɛ kuay Ben-ya-min. <br />
Thɛ̈lu gat Mɛ-cu-lam gat Yo-wed gat Pɛ-da-yaa gat Ko-la-yaa gat Mä-the-yaa gat I-thi-el gat Yɛ-cɛ̈-yaa, 8kɛ ji̱ maarädɛ ni Gɛ̈-bay kɛnɛ Thɛ̈-lay, nɛy ti kur bäŋuan wi̱cdɛ jiɛn da̱ŋ rɛw wi̱cdɛ bädäk. 9Kä cu Yo-el gat Dhik-ri a bo̱o̱thdiɛn, cua guɔ̱ɔ̱r ɛ Juda gat Ɣɛ̈-thɛ-nua ɛn wi̱c. <br />
10Kä cu ti̱ti̱ a kuay bööthni palä. <br />
Yɛ-dɛ̈-yaa gat Yo-ya-rib kɛnɛ Ya-kin. 11Kɛ Thɛ-ra-yaa gat Ɣil-ki-yaa gat Mɛ-cu-lam gat Dha-dok gat Mɛ-ra-yoth gat Ä-ɣi-tub ti̱i̱t luaak Kuɔth. 12Kä cu nɛy tëë lua̱kɛ kɛ, kɛ la̱t luaak Kuɔth a nɛy ti kur bädäk wi̱cdɛ jiɛn da̱ŋ rɛw wi̱cdɛ rɛw. Cua Ä-da-yaa gat Yɛ-ro-ɣaam gat Pɛ-lɛ̈l-yaa gat Ɛ̈m-dhi gat Dhɛ-kar-yaa gat Pɛ̈c-ɣur gat Mɛ̈l-ki-yaa. 13Kä cu gaatman tëë la bööth dho̱ri gua̱ni a wutni ti kur rɛw wi̱cdɛ jiɛn da̱ŋ ŋuaan wi̱cdɛ rɛw. Kä cua Ä-mac-thay gat Ä-dhar-el gat A̱-dhay gat Mɛ-ci-lɛ-moth gat I-mer, 14kɛ gaatmani tin wutni köör ti buɔ̱m buɔ̱ɔ̱m ti kuɔ̱r kɛl wi̱cdɛ jiɛn da̱ŋ rɛw wi̱cdɛ bädäk. Cu bo̱o̱thdiɛn a Dhab-di-yel gat Ɣɛ̈-gɛ-do-lim. <br />
15Kä cu ti̱ti̱ a kuay ji̱ Lii-bay. <br />
Cɛ-mɛ̈-yaa gat Ɣɛ̈-cub gat Ɛ̈dh-ri-kɔm gat Ɣä-cɛ̈b-yaa gat Buni, 16kɛ Cɛ̈-bɛ-thay kɛnɛ Yo-dha-bad bööth ji̱ Lii-bay tin ca ka̱m la̱t raar luaak Kuɔth. 17Kä cu Mɛ̈-tɛ̈n-yaa gat Mika gat Dhab-di gat A-thap naath bo̱th kɛ pal tɛthä lɔaac, cua guɔ̱ɔ̱r ɛ Bak-bu-ki-yaa kɛnɛ Ɛ̈bda gat Cä-muwä gat Ga-lal gat Yɛ-du-thun. 18Kɛn ji̱ Lii-bay diaal tin te kä Jɛ-ru-tha-lɛm kɛ nɛy ti kur rɛw wi̱cdɛ jiɛn bädäk wi̱cdɛ ŋuaan. <br />
19Kä cu ti̱ti̱ a kuay ga̱a̱ŋni thuɔk kal. <br />
Ɛ̈-kub kɛnɛ Tɛ̈l-mon kɛ gaatmani tin gaŋkɛ thok kal, cu kɛn a nɛy ti kuɔ̱r wi̱cdɛ jiɛn bärɔw wi̱cdɛ rɛw. <br />
20Kä cu duɔth ji̱ I-thɛ-rɛl kɛnɛ ji̱ Lii-bay cieŋ rɛy wi̱i̱ni Juda, te ram ɔ rɛy kuaknikɛ. <br />
21Duundɛ ɣöö cu la̱a̱t luaak Kuɔth cieŋ kä O-pɛl. Cua kɛ guɛc lät ɛ Dhi-ɣa kɛnɛ Gic-pa. <br />
22Kä cu bööth ji̱ Lii-bay tin te kä Jɛ-ru-tha-lɛm a Udhi gat Bani gat Ɣä-cɛ̈b-yaa gat Mɛ̈-tɛ̈n-yaa gat Mika gaat A-thap, tëë la keet din, cukɛ la̱t luaak Kuɔth guɛc thi̱n. 23Kä kɛn te ruacdiɛn kɛ kuäär, kɛ ɣöö bakɛ rialikä kɛ ŋaani ba diit bo̱th tɔ̱ rɛy luaak Kuɔth kɛ cäŋ ɔ. <br />
24Kä cu Pɛ-thɛ̈k-yaa gat Mɛ-ce-dha-bel gat Dhɛra gat Juda, ɛ läät kua̱r kɛ kui̱ nɛɛni diaal. <br />
Nɛy tin te wi̱i̱ni tin kɔ̱kiɛn <br />
25Cu nɛy ti ŋuan cieŋ wi̱i̱ni tin thieek kɛ ka̱a̱kiɛn, cu tha̱a̱ŋ ji̱ Juda cieŋ kä Kir-yath-ar-bä kɛnɛ wi̱i̱kɛ, kɛ Di-bon kɛnɛ wi̱i̱kɛ kɛ Yɛ-kab-dhel kɛnɛ wi̱i̱kɛ, 26kä cukɛ cieŋ wi̱i̱ni Yɛ-cuwä kɛnɛ Mo-la-dha kɛ Beth-pa-lɛt, 27kɛ Ä-dhar-caal kɛnɛ Ber-cɛ-ba kɛnɛ wi̱i̱kɛ, 28kä Dhik-lag kɛ Mɛ-ko-naa kɛnɛ wi̱i̱kɛ, 29kɛ Een-ri-mon kɛ Dhɔra kɛ Yar-muth, 30kɛ Dha-no-a kɛnɛ Ä-du-lam kɛ wi̱i̱kiɛn, kɛ La-kic kɛnɛ ka̱a̱kɛ kɛ Ä-dhe-ka kɛnɛ wi̱i̱kɛ. Cukɛ pua̱t nikä Ber-cɛ-ba cu mäni lo̱o̱l I-nɔm. <br />
31Cu ji̱ Ben-ya-min cieŋ kä Gabä a wä kä Mik-mac kɛnɛ A-yaa kɛ Beth-ɛl kɛnɛ wi̱i̱kɛ, 32kɛ Ä-na-thoth kɛ Nob kɛ Ä-nan-yaa, 33kɛ Ɣa-dhor kɛ Rama kɛ Gi-ta-yim, 34kɛ Ɣa-did kɛ Dhɛ-bo-im kɛ Nɛ-ba-lat, 35kɛ Lod kɛnɛ Ono min la lo̱o̱l ta̱a̱thni. <br />
36Kä cu tha̱a̱ŋ ji̱ Lii-bay tin te kä Juda wä cieŋ kɛɛl kɛ ji̱ Ben-ya-min. <br />
<h3><a href="neh chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
