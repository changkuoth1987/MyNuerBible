<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<p>1 <br />
  1Ɛ ɣän Puɔl, jak mi /ci jäk raan, kä mi /ci bä kä raan, kä duundɛ ɣöö bëë kä Yecu Kritho kɛnɛ Kuoth in la Gua̱a̱r in te nhial, min ci jɛ jiɛc li̱th. 2Kä ɛn warɛgak ɛmɛ bä bëë kä dämanikɔn tin te kɛɛl kɛ ɣä. <br />
  Gɔ̱a̱rkɔ jɛ duël Kuɔth tin te kä Gä-lëë-cia. <br />
  3A puɔ̱th tekɛ yɛ kɛnɛ mal in bä kä Kuoth in la Gua̱a̱ra, kɛnɛ Kuäär ni Yecu Kritho. 4Jɛn Yecu cɛ rɔ thöp kɛ kui̱ dueerikɔn, kɛ ɣöö bɛ kɔn kän kɛ gua̱a̱th ɛ jiääk ɛmɛ, ce̱tnikɛ ruac Kuɔthdan kä Gua̱a̱ra. 5A liak wä kä jɛ amäni cäŋ kɛl. Inɔnɔ. <br />
  Thok in gɔaa kɛl <br />
  6Ɣän cä ga̱a̱c kɛ ɣöö ci yɛn rɔ cu ri̱t kɛ pɛ̈th kä ram ëë cɔɔl yɛ rɛy nho̱kä Kritho, kä ŋa̱thɛ ni thok mi gɔaa mi göl. 7/Ciɛ ɣöö tëëkɛ thok mi gɔaa mi dɔ̱diɛn, kä duundɛ ɣöö tëëkɛ tha̱a̱ŋ nath ti nyuɔnkɛ yɛ, kä görkɛ ɣöö bikɛ thok in gɔaa kɛ kui̱ Kritho ri̱t. 8Kä duundɛ ɣöö cäŋ tëëkɛ raan kä kɔ kiɛ jääk nhial mi wä yɛ la̱t thok in gɔaa mi gua̱c kɛ min cakɔ la̱t yɛ, a jɛ kuɛ̈thkɛ! 9Ce̱tkɛ min cakɔ kɔŋ lar kɛ nhiam, ɛn täämɛ nyɔakä jɛ kɛ lär, mi tëëkɛ ram mi lät yɛ thok in gɔaa mi gua̱c kɛ min cia jek, a jɛ kuɛ̈thkɛ! <br />
  10Täämɛ, caar yɛn ɛ göörä ni liak kä naath, kiɛ kä Kuoth? Kiɛ göörä ni ɣöö bä lo̱c nath jakä tɛth? Mi ŋuɔtdä göörä ni ɣöö lo̱c nath jakä tɛth, /ci ɣän bi a kuany Kritho. <br />
  Lat Puɔl kɛ ɣöö ɛ jääl <br />
  11Ɣän göörä ɣöö bi yɛn ɛ ŋa̱c, gaatmaari, ɛn ɣöö thok in gɔaa in cä la̱t yɛ /cɛ tuɔɔk kä raan. 12Kɛ ɣöö /cä jɛ jek kä raan, kä thilɛ ram mi ci ɣä ŋi̱eec kɛ jɛ, kä duundɛ ɣöö jëkä jɛ kɛ nyuuth kä Yecu Kritho. <br />
  13Kɛ ɣöö ci yɛn tëkdä ëëdan rɛy ciɛŋä ŋäthä ji̱ Juudh liŋ. Ɣän cä duel Kuɔth ciɛŋ a jiäk ɛlɔ̱ŋ, cä jɛ go̱r ɛn ɣöö bä jɛ däk. 14Kä cä wä nhiam ɛlɔ̱ŋ rɛy ŋäcä ciɛŋä ŋäthä ji̱ Juudh a lënyä ri̱cnikä ti ŋuan rɛy nɛɛnikä, kɛ ɣöö cä rɔ la̱th rɛy ŋuɔ̱tni gua̱ndɔɔŋnikɔ. 15Kä duundɛ ɣöö ci Kuoth ɣä lɛy a /ka̱n ɣä ni dap, kä cuɛ ɣä cɔl nikɛ puɔ̱thdɛ. Cuɛ jɛ nhɔk 16kä cuɛ ɣä nyuɔ̱th Gatdɛ, kɛ ɣöö bä thuk ti gɔw lat kɛ kui̱dɛ rɛy Juri. Kä /ka̱n lui̱k wä go̱r kä raan, 17kä /ka̱n wä kä Jɛ-ru-tha-lɛm kä nɛy tëë la jaak kä ɣä kɛ nhiam, kä duundɛ ɣöö cu wä ni ɣän kä Ä-rab-ya nikä kɛɛl. Kä kɛ kɔrɛ cua luny kä Da-math-kɛth. <br />
18Kä kɛ kɔr runi da̱ŋ diɔ̱k, cä wä kä Jɛ-ru-tha-lɛm, kɛ ɣöö wa̱a̱ Thi̱i̱-päth gui̱l, kä cua te kɛɛl kɛ jɛ kɛ ni̱n wäl dhieec. 19Kä cuɛ thil jaak ti kɔ̱kiɛn ti cua nɛn, cua nɛn ni däman Kua̱r ni Je-mɛth kärɔa. 20Kä ŋäc Kuoth ɛ, mɛ gɔ̱a̱rä yɛ mɛ ɛ thuɔ̱k, /ci ɣän kac ni kac! 21Kä cua wä rɛy röli Thi-ri-ya kɛnɛ Thi-li-cia. 22Kä cua ŋot /ka̱n ɣä ŋa̱c ɛ ji̱ duëli Kuɔth Kritho tin te kä Ju-dia. 23Cu kɛn liŋ ni min latkɛ i̱, “Jɛn ram mëë ci kɔn kɔŋ ciɛŋ a jääk, jɛn täämɛ latdɛ ŋa̱th ëë cɛ kɔŋ go̱r i̱ bɛ däk.” 24Kä cukɛ Kuoth liak kɛ kui̱dä. </p>
<h3><a href="gal chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<p><br />
  <br />
</p>
</body>
</html>
