<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
45 <br />
Dit kɛ kui̱ kuën kua̱r <br />
(Dit gan Kora) <br />
1Rieet ti gɔw ca lɔcdä thiäŋ, <br />
min cakä ciök ti̱ti̱ <br />
kɛ kui̱ kua̱r, <br />
cu lɛpdä ce̱tnikɛ galam <br />
raam mi gɔ̱r. <br />
2Gɔaani ji̱n ɛlɔ̱ŋ kä wutni, <br />
kä ji̱n ŋäci ruac gɔaa, <br />
kɛ kui̱c ɛmɔ ci Kuoth ji̱ <br />
poth amäni cäŋ kɛl. <br />
3Yiɛni thɛpdu lɛtdu <br />
lö wääth köör, <br />
nyoth gɔɔydu kɛnɛ buɔ̱mdu. <br />
4Kɛ buɔ̱mdu juc naath, <br />
kɛ kui̱ thukä kɛnɛ cuɔ̱ɔ̱ŋ, <br />
kɛ buɔ̱mdu lätni <br />
ti ga̱ŋkɛ naath! <br />
5Ɛ bääriku tin muɔth muɔɔth <br />
yiathkɛ lɔc ji̱ tɛ̈r kua̱r, <br />
ɛ naath tëth ciökniku. <br />
6Kä bi kɔm kuäärädu te thi̱n <br />
amäni cäŋ kɛl lö Kuoth. <br />
Kä kɛɛt kuäärädu <br />
ɛ kɛɛt cuŋni. <br />
7Nhɔki ni cuŋ kä lo̱ki mi jiääk. <br />
Kɛ kui̱c ɛmɔ ci Kuoth ni Kuothdu <br />
ji̱ kuany rɛy mäthniku, <br />
kä cɛ ji̱ yi̱r kɛ liɛɛth <br />
tɛthä lɔaac, <br />
8kä bieyniku cakɛ moc wal <br />
ti kɔap kɔaap. <br />
Rɛy dhɔaar kua̱r in ca la̱t <br />
kɛ tuɔ̱ŋ guɔ̱ri <br />
pua̱tkɛ ji̱ thom mi <br />
tɛɛth lɔcdu thi̱n. <br />
9Kä te nyiee kua̱ri <br />
rɛy määnku tin nhɔki, <br />
kä kui̱c cuëëcdu cuŋ <br />
ciek kua̱r in <br />
ci rɔ moc kɛ da̱a̱p <br />
O-për thi̱n. <br />
10Liŋɛ lö nyal, <br />
päli ji̱thdu piny, <br />
päli nɛɛku kɛnɛ <br />
dhɔr guur ruëëc, <br />
11bi Kuäär lɔcdɛ tɛɛth kɛ gɔɔydu, <br />
luthni jɛ kɛ ɣöö <br />
ɛ kuääru ba. <br />
12Kä bi ji̱ wec Dhor ji̱ ben <br />
gui̱l kɛ muc, <br />
kä bi nɛy tin ria̱ŋ ria̱a̱ŋ <br />
13ji̱ ben gui̱l kɛ ti gɔw ti gööl. <br />
Nya kua̱r gɔaaɛ ɛlɔ̱ŋ, <br />
ca bi̱i̱dɛ köc ni da̱a̱p. <br />
14Cua jɛ nöŋ kuäär ɛ te bi̱i̱ <br />
biɛɛlidɛ puɔ̱ɔ̱nydɛ, <br />
kä guɔ̱ɔ̱rkɛ jɛ ɛ mäthnikɛ <br />
kä cuakɛ nöŋ jɛ. <br />
15Cukɛ ben kɛ tɛ̈th lɔaac <br />
min wäkɛ dhɔr kua̱r. <br />
16Bi tekɛ gaat lö kuäär ti bi <br />
gua̱a̱th guuri guäl, <br />
kä bikɛ jak kä ruëëc wi̱i̱ <br />
muɔ̱ɔ̱n kɛɛliw. <br />
17Bä ciötdu jak kä tiɛmkɛ <br />
rɛy ri̱cni diaal, <br />
kɛ kui̱c ɛmɔ ba ji̱ liak <br />
ɛ naath amäni cäŋ kɛl. <br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
