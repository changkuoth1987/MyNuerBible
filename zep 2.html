<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
2 <br />
Thiec kɛ luny kä Kuoth <br />
1Matdɛ rɔ̱ guäth kɛl <br />
lö do̱r mi thil pöc, <br />
2a /ken yɛn ni li̱w, <br />
ce̱tkɛ gaak juacä, <br />
a /ken kɛ̈c lɔaac Kuɔth Nhial <br />
ni ben kä yɛ, <br />
a /ken cäŋ gaak Kuɔth Nhial <br />
ni ben kä yɛ. <br />
3Go̱rɛ Kuoth Nhial yɛn nɛy diaal <br />
tin mua̱l mua̱a̱l wi̱i̱ muɔ̱ɔ̱n, <br />
tin luɔ̱thkɛ ruaacnikɛ. <br />
Thiec cuɔ̱ɔ̱ŋ kɛnɛ kɔ̱a̱c, dɔ̱ŋ ba <br />
ji̱ gaŋ kɛ cäŋ kɛcä lɔaac <br />
Kuɔth Nhial. <br />
Luk ji̱ thieekä ji̱ I-thɛ-rɛl <br />
4Bɛ thil ram mi bi duɔth <br />
kä Gadha, <br />
kä ba Ac-kɛ-lon päl. <br />
Kä ba ji̱ Ac-dod juɔc raar, <br />
kä ba ji̱ Ɛk-ron woc wi̱i̱diɛn. <br />
5Riɛk akɛ yɛn nɛy tin <br />
cieŋ thok yiëër, <br />
yɛn do̱r ji̱ Kɛ-reth! <br />
Gak Kuɔth Nhial akɛ yɛ <br />
lö ji̱ Kɛ-naan, <br />
mun ji̱ Pi-li-thɛt. <br />
Kä bɛ yɛ däk amäni mi <br />
cɛ thil ram mi doth. <br />
6Kä bi mundun in te thok yiëër, <br />
a gua̱a̱th ji̱ yien deet kɛnɛ <br />
kal deet. <br />
7Kä bi mun thuɔk yiëër a duŋ <br />
ji̱ dhɔaar Juda tin ci duɔth, <br />
ba gua̱a̱th la̱k, <br />
kä kɛ thiaŋ bikɛ la tɔ̱ɔ̱c <br />
kä Ac-kɛ-lon, <br />
kä bi Kuoth Nhial Kuothdiɛn <br />
kɛ tit, kä bɛ kɛ luɔ̱c mundiɛn. <br />
8“Ɣän cä kuethni ji̱ Mo-ab <br />
kɛnɛ ji̱ A-mon liŋ, <br />
tin kueth kɛnkɛ ni nɛɛkä, <br />
kä dua̱ckɛ kɛ dual muundiɛn.” <br />
9Kä cu Kuoth Nhial in la <br />
Ruey Ɣɔaa, <br />
Kuoth I-thɛ-rɛl wee i̱, <br />
“Ɣän cä yac i̱ bä Mo-ab jak kä <br />
ce̱tkɛ Thɔ-dɔm, kä bä A-mon <br />
jak kä ce̱tkɛ Go-mo-ra, <br />
a ba gua̱a̱th korwaayä kɛnɛ milɛ, <br />
ba dɔr amäni cäŋ kɛl. <br />
Kä bakɛ pɛc ɛ duɔth nɛɛnikä, <br />
a bi nɛɛkä tin ŋot kɛ tëk <br />
mundiɛn ka̱n.” <br />
10Kä bi nɔmɔ a duŋdiɛn mi bä <br />
ka̱m kɛ ala duŋ liakädiɛn, <br />
kɛ kui̱ kä ɣöö ca nɛɛ <br />
Kuɔth Nhial in la Ruey Ɣɔaa <br />
kuëth kä cakɛ dɔl. <br />
11Kä bi Kuoth Nhial rɔ̱ɔ̱th kɛ kɛ, <br />
mi wëë kuth wec muɔ̱ɔ̱n diaal <br />
wä däk, <br />
kä ba jɛ pal ɛ döör diaal, <br />
bi ramɔ jɛ pal gua̱a̱thdɛ. <br />
12Kä yɛn bä lö ji̱ Kuc, <br />
bä yɛ näk. <br />
13Kä bi Kuoth Nhial A-thi-ri-ya <br />
däk kɛ buɔ̱mdɛ. <br />
Kä bɛ Ni-nɛ-be ba̱ny piny ni baaŋ, <br />
ala mi day ce̱tnikɛ dɔr <br />
mi luɔ̱t. <br />
14Kä ba gua̱a̱th tɔ̱ɔ̱cä <br />
leeyni diaal, <br />
kä bi cuɔɔr kɛnɛ rumciduaar <br />
cieŋ rɛydɛ. <br />
Kä bi gumut wiee wernyinikɛ, <br />
kä bi jakɔ̱k ciɛŋ ni rɛydɛ, <br />
kɛ ɣöö ci duɔth ni jiɛn <br />
gua̱a̱thdɛ. <br />
15Ɛn nɔmɔ ba jɛn ta̱a̱ wec mi <br />
liak rɔ, cieŋɛ kɛ mal, <br />
kä laarɛ jɛ i̱, “Ɛ ni ɣän <br />
kä rɔa thilɛ ram mi dɔ̱ŋ.” <br />
Kä ɛ da̱k mi tëë di tekɛ jɛ mi, <br />
ba ni gua̱a̱th lɔ̱ŋä leeyni! <br />
Kä nɛy diaal tɔ̱ bi rët kɛ jɛ tɔ̱ <br />
bikɛ ga̱a̱c ɛlɔ̱ŋ a ba <br />
wuɔ̱thkiɛn tiŋ. <br />
<h3><a href="zep chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
