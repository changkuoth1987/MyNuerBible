<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
6 <br />
Pal kɛ gua̱th rikä <br />
(Dit Dee-bid) <br />
1/Cu ɣä luek kä gaki <br />
lö Kuoth Nhial, <br />
kä /cu ɣä ruac kä ŋɛ̈ɛ̈nyi. <br />
2A lɔcdu kɔ̱c kɛ ɣä lö Kuoth Nhial, <br />
kɛ ɣöö bɛc puɔ̱nydä, <br />
moc ɣä buɔ̱m kɛ ɣöö ɣän cä cuuc. <br />
3Kä tieeydä kɛɛliw cɛ cuuc, <br />
bɛ kulɛ amäni nɛy lö Kuoth Nhial <br />
bi ɣä luäk ɔ? <br />
4Bër luäk ɣä lö Kuoth Nhial, <br />
kɛ kui̱ nho̱kädu min thil pek <br />
bër kän ɣä. <br />
5Kɛ ɣöö /ca ji̱ dëë tim jɔɔkni, <br />
kä ɛŋa dëë ji̱ liak rɛy kɔ̱kä mɔ? <br />
6Ɣän cä cuuc kɛ wiee, <br />
ni ciaŋ kɛ wäär la thiäŋ dhaŋdä <br />
kɛ mer, <br />
la lua̱a̱ny kölkä kɛ mer wi̱i̱kädä. <br />
7Ci nyinkä tith ɛ cuät kɛ wiee, <br />
ɛ /cä lɛ nën kɛ kui̱ ji̱ tɛ̈rä. <br />
8Wuɔcɛ rɔ̱ gekädä yɛn la̱a̱t <br />
jiäkni diaal, <br />
kɛ ɣöö ci Kuoth Nhial wieedä liŋ. <br />
9Kuoth Nhial cɛ thiecdä liŋ <br />
kä cɛ palä nhɔk. <br />
10Ji̱ tɛ̈rä diaal bikɛ pöc <br />
kä bikɛ ga̱a̱c, <br />
kä kɛ gua̱th mi tɔt bikɛ loc jɔk <br />
kɛ pöc mi di̱i̱t. <br />
<br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
</body>
</html>
