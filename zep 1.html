<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
1 <br />
1Nɛmɛ ɛ ruac Kuɔth Nhial ëë ci ben kä Dhɛ-pɛ̈n-yaa gat Kuci gat Gɛ-dɛ̈l-yaa gat Ä-mɛ̈r-yaa gat Ɣidh-ki-yaa mëë ruec ni Yo-ci-yaa gat A-mon kuäär Juda. <br />
Cäŋ luɔ̱k Kuɔth Nhial <br />
2Kä cu Kuoth Nhial wee i̱, <br />
“Ɣän bä ti diaal poc wi̱i̱ muɔ̱ɔ̱n.” <br />
3Kä cuɛ wee i̱, “Ɣän bä naath <br />
kɛnɛ ley woc. <br />
Kä bä diit nhial kɛnɛ rɛc <br />
yiëër woc. <br />
Kä bä ji̱ dueeri woc. <br />
Kä bä kuɛ̈ɛ̈ ran thuk <br />
wi̱i̱ muɔ̱ɔ̱n. <br />
4Kä ɣän bä ji̱ Juda duäc, <br />
kɛnɛ ji̱ Jɛ-ru-tha-lɛm diaal. <br />
Kä bä duɔth nɛɛni tin palkɛ <br />
kuoth Baal däk ɛn wa̱nɛ, <br />
kɛ ciööt bööthni palä tin, <br />
la palkɛ jɛ. <br />
5Kä bä nɛy tin la palkɛ nyin <br />
nhial wi̱i̱ duëël, <br />
nɛy tin palkɛ ɣä <br />
kä yackɛ rɔ kɛ ciötdä, <br />
kä ŋotkɛ kɛ mi yackɛ rɔ̱ <br />
kɛ ciöt Mo-lɛk däk. <br />
6Kɛ nɛy tin ci rɔ̱ ri̱et jɔk <br />
kɔɔrä, <br />
kɛ nɛy tin /ci bä kä ɣä, <br />
kä /ca ɣä thiec.” <br />
7Päli rɔ piny nhiam <br />
Kua̱r ni Kuoth Nhial! <br />
Kɛ ɣöö ci cäŋ Kuɔth Nhial thia̱k. <br />
Ɣän Kuoth Nhial cä muc rialikä, <br />
kä cuɛ ja̱a̱lkɛ tin cɛ cɔl <br />
jakä lɛ̈y lɛ̈y. <br />
8Kä ɛn cäŋ mucädä ɛmɔ <br />
“Ɣän bä bööth kɛnɛ gaat <br />
kua̱ri duäc, <br />
kɛ nɛy diaal tin la̱tkɛ <br />
nyin ciɛŋni juri. <br />
9Ɛn cäŋ ɛmɔ ɣän bä nɛy <br />
diaal tin palkɛ kuth kɔ̱kiɛn, <br />
tin thia̱ŋkɛ duël kuthnikiɛn <br />
kɛ ti ma̱a̱ckɛ kɛnɛ <br />
tin pɛ̈ckɛ däk.” <br />
10Kä cu Kuoth Nhial wee i̱, <br />
“Ɛn cäŋ ɛmɔ, <br />
bia wiee liŋ thok in la <br />
Thok Rɛc, <br />
kä bia lul liŋ guäth in pay la̱t <br />
kä Jɛ-ru-tha-lɛm, <br />
kɛ jɔw mi di̱i̱t wi̱i̱ päämni. <br />
11Kä wieeɛ yɛn nɛy tin cieŋ <br />
rɛy ciëëŋni, <br />
kɛ ɣöö bi nɛy tin la kɔakɛ <br />
kuak li̱w, <br />
kɛn tin diaal tin kɔakɛ, <br />
ciɛk in bo̱r kɛnɛ da̱a̱p. <br />
12Ɛn guäth ɛmɔ ɣän bä <br />
Jɛ-ru-tha-lɛm go̱r <br />
kɛ lɛmbärni, <br />
kä bä nɛy tin ci ro̱ŋ kä cärkɛ <br />
kɛ lo̱ckiɛn i̱, ‘Thilɛ mi gɔaa <br />
kiɛ mi jiääk mi bi Kuoth <br />
Nhial ɛ la̱t.’ <br />
13Ba kuakiɛn pɛc kä ba <br />
dho̱rkiɛn däk. <br />
A cäŋ ni mɔ cikɛ duël la̱t ɔ, <br />
/cikɛ bi cieŋ thi̱n. <br />
A cäŋ ba ka̱a̱k wal kɛ kui̱ kɔaŋ <br />
pith, <br />
/cikɛ kɔaŋdiɛn bi math.” <br />
14Cäŋ Kuɔth Nhial in di̱i̱t <br />
cɛ thia̱k, <br />
ɛ thia̱k ɛlɔ̱ŋ, <br />
kä bëë kɛ kɛ pɛ̈th. <br />
Bi wiee bɛ̈c ɛlɔ̱ŋ kɛ cäŋ <br />
Kuɔth Nhial, <br />
bi wääth wiee kɛ jɔw mi di̱i̱t <br />
ɛn wi̱ni. <br />
15Ba cäŋ gaak ɛn cäŋ ɛmɔ, <br />
ɛ cäŋ rikä mi bɛc bɛc, <br />
ɛ cäŋ däkä, cäŋ muɔ̱th <br />
cäŋ lieth, <br />
ɛ cäŋ wunä mi col. <br />
16Ɛ cäŋ kuthä kaaŋä kɛnɛ köök <br />
köör wi̱i̱ni tin buɔ̱m buɔ̱ɔ̱m, <br />
kɛnɛ duël tin te biɛɛni. <br />
17Kä bä naath miɛɛt, <br />
a bikɛ ja̱l ce̱tnikɛ ciöör, <br />
kɛ ɣöö cikɛ ɣä duer duer. <br />
Kä ba riɛmdiɛn wuɔ̱th piny <br />
ce̱tnikɛ tup, <br />
kä ba ri̱ŋdiɛn yiäk <br />
ce̱tnikɛ waw. <br />
18Kä /ci ciɛkdiɛn in bo̱r kɛnɛ <br />
da̱a̱pdiɛn kɛ bi kän, <br />
kɛ cäŋ kɛcä Kuɔth Nhial. <br />
Kä bi wi̱c muɔ̱ɔ̱n kɛɛliw da̱k <br />
kɛ mac kɛckä lɔaacdɛ. <br />
Kä bi guut cu ben inɔ, <br />
kä nɛy diaal tin tëk <br />
wi̱i̱ muɔ̱ɔ̱n. <br />
<h3><a href="zep chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
