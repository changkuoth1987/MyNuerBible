<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
9 <br />
Kuäär mi gɔaa mi bi ben <br />
1Kä /cɛ bilɛ tekɛ da̱k kä nɛy tin te rikä. Kä kɛ pek ëë ci wä cuɛ mun ji̱ Dhɛ-bu-lun kɛnɛ mun ji̱ Nap-ta-li jak kä po̱c, duundɛ ɣöö kɛ ni̱n tɔ̱ bi ben tɔ̱ bɛ Gɛ̈-lɛ-li moc kɛ luth muɔ̱ɔ̱n juri min wä dup baar in bo̱r min te kam wi̱i̱ni a wä ni kui̱ kiɛɛr Jɔr-dɛn. <br />
2Nɛy tin te rɛy muɔth, <br />
ca buay mi di̱i̱t nɛn, <br />
kä nɛy tin cieŋ däär muɔ̱th <br />
ci buay ben kä kɛ. <br />
3Kuoth ci naath jak kä ŋuan, <br />
kä ci tɛ̈th lɔaacdiɛn rep, <br />
tɛth lo̱ckiɛn nhiamdu ce̱tkɛ <br />
min la lɔc ran ɛ tɛth <br />
kɛ cäŋ ŋër bɛɛl, <br />
ce̱tkɛ min la lo̱c wutni a tɛth mɔ <br />
da̱a̱kɛ tin ca pɛc ɔ. <br />
4Kä curi gäkdiɛn to̱l kä kɛ <br />
kɛnɛ kɛɛt in la dua̱ckɛ kɛ <br />
ɛ nɛy tin ciaŋkɛ kɛ a jiäk, <br />
kä curi kɛ joc ce̱tnikɛ juɔ̱c <br />
ëë ci kɔŋ joc ni ji̱ Mid-yan. <br />
5Kä wa̱a̱ri ji̱ köör diaal, <br />
kɛnɛ bieyni tin tekɛ riɛm, <br />
bakɛ waŋ ala tɔŋ maac. <br />
6Kɛ ɣöö ca kɔn da̱p gat, <br />
ca kɔn ka̱m gat dhöl, <br />
kä bɛ la kuäär nath, <br />
kä ba ciötdɛ cɔl i̱, <br />
“Rueec mi Gɔaa, kä Kuoth mi Bum, <br />
Gua̱n nath mi Do̱raar, <br />
kä Kuäär Malä.” <br />
7Kä bi kuäärɛ kɛnɛ mal thil pek, <br />
kä bɛ ruëc ala Kuäär wi̱i̱ <br />
kɔam kuäärä Dee-bid, <br />
bɛ jɛ ruac kɛ cuŋ kɛnɛ thuɔ̱k <br />
ɛn cäŋ ɛmɔ amäni cäŋ kɛl. <br />
Bi Kuoth Nhial in la Ruey Ɣɔaa <br />
jɛ la̱t. <br />
Bi Kuoth I-thɛ-rɛl duäc <br />
8Ci Kuoth Nhial ruac ja̱k <br />
kɛ kui̱ ji̱ Je-kɔb, <br />
kä bɛ I-thɛ-rɛl luk, <br />
9kä ba jɛ ŋa̱c ɛ nɛy diaal, <br />
bi ji̱ Ɛ-pa-rim kɛnɛ ji̱ <br />
Tha-mɛ-ria jɛ ŋa̱c, <br />
tin ruac liakä kɛ lo̱ckiɛn i̱, <br />
10“Ci tuɔpni tɛɛth, <br />
duundɛ ɣöö bakɔ kɛ nyɔk <br />
kɛ ta̱th kɛ pääm ti ca kuac, <br />
ca rieewni thëëp jɔap piny, <br />
duundɛ ɣöö bakɔ gua̱a̱thdiɛn <br />
luɛl kɛ luɔ̱ɔ̱r.” <br />
11Kä cu Kuoth ji̱ Rɛ-dhin <br />
nöŋ ji̱ tɛ̈riɛn, <br />
cuɛ ji̱ tɛ̈riɛn jiëc cuɔ̱ŋ <br />
kɛ kui̱diɛn. <br />
12Ji̱ Thi-ri-ya kui̱ känyä ca̱ŋ, <br />
kɛ ji̱ Pi-li-thɛt <br />
kui̱ konyä ca̱ŋ, <br />
duɔ̱pkɛ I-thɛ-rɛl kɛ rɛmkiɛn. <br />
Kɛ kui̱ kä ti̱ti̱ ŋot gak Kuɔth <br />
/kenɛ ni thuɔ̱k, <br />
ŋotdɛ duääcɛ naath kɛ buɔ̱mdɛ. <br />
13Duundɛ ɣöö /ken naath rɔ̱ riet <br />
ram in cikɛ näk, <br />
kä /kenkɛ Kuoth Nhial min la <br />
Ruey Ɣɔaa go̱r. <br />
14Bi Kuoth Nhial wi̱c I-thɛ-rɛl <br />
kɛnɛ juälɛ ŋok, <br />
bɛ kaar kɛnɛ cuut ŋok <br />
kɛ jɛn cäŋ ɛ kɛl ɔ, <br />
15kɛ ɣöö wi̱c ɛ bööth kɛnɛ <br />
nɛy tin luɔ̱th kɛ, <br />
kä juäl ɛ go̱o̱k tin <br />
ŋi̱eeckɛ ka̱a̱cni. <br />
16Nɛy tin böthkɛ nɛy ti̱ti̱ <br />
cikɛ bath, <br />
kä nɛy tin guɔ̱ɔ̱rkɛ kɛ <br />
cikɛ riaw. <br />
17Kɛ kui̱c ɛmɔ /ci Kuäär ni Kuoth <br />
lɔcdɛ tɛth kɛ ŋuɛ̈tni <br />
wutnikiɛn, <br />
kä thilɛ jɛ kɔ̱a̱c lɔaac kɛ gaat <br />
tin rɛ̈tni kɛnɛ män jɔɔkni, <br />
kä kɛn diaal thilɛ kɛ kuoth <br />
kä kɛ la̱a̱t jiäkni, <br />
kä lat kɛn ni nyin ko̱o̱ri. <br />
Kɛ kɛn ti̱ti̱ ŋot gak Kuɔth <br />
/kenɛ ni thuɔ̱k, <br />
ŋotdɛ duääcɛ naath kɛ buɔ̱mdɛ. <br />
18Kɛ thuɔ̱k jiäk pɛtkɛ <br />
ce̱tnikɛ mac, <br />
ɛ waaŋɛ gɔ̱a̱k kɛnɛ kuiy, <br />
kä waaŋɛ rup mi cɛ thi̱ŋ, <br />
ɛ riith toliɛn rɔ ni nhial. <br />
19Kɛ ŋɛ̈ɛ̈ny Kuɔth Nhial in la <br />
Ruey Ɣɔaa cɛ mun waŋ, <br />
cu naath kula tɔŋ maac, <br />
thilɛ ram mi dëë däman luäk. <br />
20Yuɔ̱ɔ̱thkɛ ni mi̱th, <br />
kä ŋotkɛ kɛ mi näk buɔthkɛ, <br />
kä bikɛ mi̱eth in ci duɔth cam, <br />
kä /cɛ kɛ bi ro̱ŋ, <br />
kä bi ram ɔ cam ni tetdɛ. <br />
21Bi Ma-na-thɛ mi̱th kä Ɛ-pa-rim, <br />
kä bi Ɛ-pa-rim mi̱th <br />
kä Ma-na-thɛ, <br />
kä bikɛ rɔ̱ luɔ̱c Juda kɛɛl. <br />
Kɛ kɛn ti̱ti̱ ŋot gak Kuɔth <br />
/kenɛ ni thuɔ̱k, <br />
ŋotdɛ duääcɛ naath <br />
kɛ buɔ̱mdɛ. <br />
<h3><a href="isa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
