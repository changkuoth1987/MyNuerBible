<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<p>11 <br />
  Kuäär I-thɛ-rɛl ni Dee-bid <br />
  (2 Tham 5:1-10) <br />
  1Ɛ jɛn cu ji̱ I-thɛ-rɛl diaal rɔ̱ duɔ̱l Dee-bid kä Ɣɛb-ron, kä cukɛ wee, “Nɛnɛ, kɛ kɔn ri̱ŋdu kä riɛmdu. 2Ni wal, cu mäni mi Thɔɔl ɛ kuäär ɛ, ɛ ji̱n ɛ nëë bo̱o̱th ji̱ I-thɛ-rɛl ko̱o̱r. Kä cu Kuoth Nhial ni Kuothdu ji̱ jiök i̱, ‘Bia̱ yieen nɛɛnikä ni ji̱ I-thɛ-rɛl, kä bia̱ rueecdiɛn.’ ” 3Inɔ cu bööth I-thɛ-rɛl diaal ben kä kuäär kä Ɣɛb-ron. Kä cu Dee-bid ruac mat kɛ kɛ kä Ɣɛb-ron nhiam Kuɔth Nhial, kä cukɛ Dee-bid kuany ala kuäär kä I-thɛ-rɛl, nikɛ ruac Kuɔth Nhial mëë cɛ lat kɛ Tha-muɛl. <br />
  4Kä cu Dee-bid kɛnɛ ji̱ I-thɛ-rɛl diaal Jɛ-ru-tha-lɛm wä mak, min la Yɛ-buth, kä ciaŋ kɛ jɛ ɛ ji̱kɛ ni ji̱ Yɛ-buth. 5Kä cu ji̱ Yɛ-buth Dee-bid jiök i̱, “/Ci bi ben ɛn wa̱nɛ.” Duundɛ ɣöö cu Dee-bid wecdiɛn in bum ni Dha-yɔn ka̱n, min ci ku la wec Dee-bid. 6Kä cu Dee-bid wee i̱, “Ɛn ramɔ bi ji̱ Yɛ-buth näk ɔ kɛ nhiam ba kuäär kä ba bööth rɛ̈m.” Kä cu Yo-ab gat Dhɛ-ru-yaa wä kɛ nhiam, kä cua kuäär. 7Kä cu Dee-bid wä ciɛŋ ni wec mi bum bum. Kɛ kui̱c ɛmɔ cua jɛ cɔli wec Dee-bid. 8Kä cuɛ wec täth a go̱lɛ jɛ a känɛ jɛ ni kä Milo a go̱o̱lɛ jɛ. Kä cu Yo-ab duɔth wec buɔt. 9Kä cu Dee-bid buɔ̱m ɛlɔ̱ŋ, kɛ ɣöö te Kuoth Nhial in la Ruey Ɣɔaa kɛɛl kɛ jɛ. <br />
  Nɛɛ Dee-bid tin buɔ̱m buɔ̱ɔ̱m <br />
  (2 Tham 23:8-39) <br />
  10Täämɛ cu ti̱ti̱ a kua̱r nɛɛni Dee-bid tin buɔ̱m buɔ̱ɔ̱m, tëë ca luäk kɛ buɔ̱m kuäärädɛ, kɛɛl kɛ ji̱ I-thɛ-rɛl diaal kɛ ɣöö ba kuäär, ce̱tnikɛ ruac Kuɔth Nhial kɛ kui̱ I-thɛ-rɛl. <br />
  11Ti̱ti̱ kɛ nɛɛ Dee-bid tin buɔ̱m buɔ̱ɔ̱m. Ya-cɔ-bam raan rɛ̈ɛ̈k Ɣak-mo-ni, a bo̱o̱th nɛɛni ti jiɛɛn diɔ̱k. Cuɛ nyiëëny kɛ nɛy ti kur diɔ̱k kɛ mutdɛ kä cuɛ kɛ näk ɛn guäth ɛmɔ. 12Kä cu ram in guur jɛ rɛy nɛɛni diɔ̱k tin buɔ̱m buɔ̱ɔ̱m a Ɛl-a-dhar gat Do-day kä kuay Ä-ɣo-ɣi, 13tëë kɛɛl kɛ Dee-bid kä Pɛ̈th-dɛ̈-mim mëë mat ji̱ Pi-li-thɛt rɔ ɛn wi̱ni kɛ ko̱r, tëë rɛy kakä bɛɛl mëë bar ji̱ I-thɛ-rɛl rɔ kɛ ji̱ Pi-li-thɛt. 14Duundɛ ɣöö cukɛ cuɔ̱ŋ däär kakä, cukɛ jɛ gaŋ, kä cukɛ ji̱ Pi-li-thɛt näk. Cu Kuoth Nhial kɛ ka̱m juc nath. <br />
  15Kɛ cäŋ kɛl cu bööth diɔ̱k kä kua̱r bööthni ti jiɛn da̱ŋ diɔ̱k wä kä Dee-bid rɛy kɔ̱kä pääm Ä-du-lam, kä ci rɛm ji̱ Pi-li-thɛt pua̱t rɛy lo̱o̱lä ji̱ Rɛpa. 16Ɛn wa̱nɔ te Dee-bid rɛy pa̱a̱m. Kä te buɔ̱n ji̱ Pi-li-thɛt kä Beth-lɛ-ɣɛm. 17Kä cu Dee-bid pi̱ go̱r wëë i̱, “Aɣ duŋ mi tëë kɛ ram no̱ŋä pi̱ ti dëë math rɛy jiɛw in te thok wec kä Beth-lɛ-ɣɛm!” 18Kä cu wutni ti bum da̱ŋ diɔ̱k rɛt ni wec ji̱ Pi-li-thɛt, kä cukɛ pi̱ wä jɔm rɛy jiɛw in te thok wec kä Beth-lɛ-ɣɛm, kä cukɛ kɛ nöŋ Dee-bid. Duundɛ ɣöö /kenɛ math thi̱n. Cuɛ kɛ muɔc piny kämɛ kɛ Kuoth Nhial. 19Kä cuɛ wee i̱, “/A jɛ na̱n kɛ ɣä, ca nɛ mi dëë la̱t nhiam Kuɔthdä. /Cä riɛm nɛɛni ti̱ti̱ de̱e̱ math kɛ ɣöö ca thöp ni tëkdiɛn.” Kɛ kui̱c ɛmɔ /kenɛ kɛ math. Cua tɔ̱tɔ̱ la̱t ɛ wutni da̱ŋ diɔ̱k tin buɔ̱m buɔ̱ɔ̱m. <br />
  20Täämɛ cu Ä-bi-cay däman Yo-ab a bo̱o̱th nɛɛni da̱ŋ diɔ̱k. Cuɛ nyiëëny kɛ nɛy ti kur diɔ̱k kɛ mutdɛ, kä cuɛ kɛ näk, kä cu tekɛ kɛ̈k ce̱tkɛ nɛy da̱ŋ diɔ̱k. 21Cu jɔɔc ni kɛ̈kdɛ ɛlɔ̱ŋ kä nɛy da̱ŋ diɔ̱k, kä cua bo̱o̱thdiɛn. Duundɛ ɣöö /kenɛ la ram kɛl kä kɛn nɛy da̱ŋ diɔ̱k. <br />
  22Kä cu Bɛ-na-yaa gat Yɛ-ɣo-ya-da a wääth ko̱o̱r kä Kɛ̈b-dhel, cuɛ nyin wääthä la̱t. Cuɛ wäth ko̱o̱r Mo-ab da̱ŋ rɛw näk. Kä cuɛ lony lɛ wä näk rɛy waŋ kɛ cäŋ nhial guiiyni mi cäät naath. 23Kä cuɛ raan rööl I-jëp mi di̱i̱t mi tekɛ jua̱th tetni da̱ŋ dhieec kɛ bärɛ lɛni näk. Kä ɛn raan I-jëp tëë kɛ mut mi di̱i̱t. Duundɛ ɣöö cu Bɛ-na-yaa wä kä jɛ kɛ kɛɛt, kä cuɛ mut mac tetdä ran I-jëp, kä cuɛ jɛ näk kɛ mutdɛ. 24Tɔ̱tɔ̱ cua kɛ la̱t ɛ Bɛ-na-yaa gat Yɛ-ɣo-ya-da kä cuɛ tekɛ kɛ̈k ce̱tkɛ wutni ko̱o̱r da̱ŋ diɔ̱k. 25Kä cu te ni jɛn kɛ kɛ̈k kä nɛy ti jiɛɛn diɔ̱k, duundɛ ɣöö /kenɛ a ram kɛl kä nɛy da̱ŋ diɔ̱k. Kä cu Dee-bid ɛ jak kä bo̱o̱th yiëënikɛ. <br />
  26Kä cu nɛy tin buɔ̱m buɔ̱ɔ̱m kä rɛm a, <br />
  Ä-tha-el däman Yo-ab kɛ Ɛl-ɣa-nan <br />
  gat Do-day kä Beth-lɛ-ɣɛm. <br />
  27Kɛ Cɛ̈-moth kä Ɣä-rod, kɛ <br />
  Ɣɛ-ledh kä Pɛ-lon. <br />
  28Kɛ Ira gat I-kec kä Tɛ-kowä <br />
  kɛ Ä-bi-ɛ-dhɛr kä Ä-na-thoth. <br />
  29Kɛ Thi-bɛ-kay kä ji̱ Ɣu-cay, <br />
  kɛ Ilay kä ji̱ Ä-ɣo-ɣi. <br />
  30Kɛ Mɛ̈-ɣɛ-ray kä ji̱ Nɛ-to-paa, <br />
  kɛ Ɣe-lɛd gat Banaa kä ji̱ <br />
  Nɛ-to-paa. <br />
  31Kɛ Ithay gat Ri-bay kä Giba <br />
  wec ji̱ Ben-ya-min, <br />
  kɛ Bɛ-na-yaa raan Pi-ra-thon. <br />
  32Kɛ Ɣu-ray raan lo̱o̱lä Gac, <br />
  kɛ Ä-bi-el raan Ä-ra-ba. <br />
  33Kɛ Ɛ̈dh-ma-wɛth raan Bar-ɣu-mi, <br />
  kɛ Ɛl-yɛ̈-ba raan Cɛ̈ɛ̈l-bon. <br />
  34Gaat Ɣa-cɛm raan Gɛ-dho, <br />
  kɛ Jo-na-than gat Cagee <br />
  raan Ɣa-rar. <br />
  35Kɛ Ä-ɣi-am gat Tha-kar raan <br />
  Ɣa-rar, kɛ Ɛ-li-pal gat Ur. <br />
  36Kɛ Ɣe-pɛr raan Mɛ-ke-raa, <br />
  kɛ Ä-ɣi-yaa kä Pɛ-lon. <br />
  37Kɛ Ɣɛdh-ro raan Kar-mɛl, <br />
  kɛ Naa-ray gat Ɛdh-bay. <br />
  38Kɛ Yo-el däman Na-than, <br />
  kɛ Mi-bar gat Ɣɛ̈g-ri. <br />
  39Kɛ Dhɛ-lɛk raan A-mon, <br />
  kɛ Nɛ̈-ɣɛ-ray kä Bɛ-roth, <br />
  ro̱o̱m muɔ̱t Yo-ab gat Dhɛ-ru-yaa. <br />
  40Kɛ Ira raan Kir-yath-ya-rim, <br />
  kɛ Ga-reb raan Kir-yath-ya-rim. <br />
  41Kɛ U-ri-yaa raan Ɣɛ̈th, <br />
  kɛ Dha-bad gat Ɛ̈k-lay. <br />
  42Kɛ Ä-di-na gat Ci-dha raan <br />
  Rɛ-u-ben mëë la kuäär ji̱ Rɛ-u-ben. <br />
  Kä tëë kɛɛl kɛ nɛy ti jiɛɛn diɔ̱k. <br />
  43Kɛ Ɣa-nan gat Maakaa, <br />
  kɛ Yo-ca-pat raan Me-thɛn. <br />
  44Kɛ U-dhi-ya kä Äc-tɛ-ra, <br />
  kɛ Camä kɛnɛ Yɛ-i-el gaat <br />
  Ɣo-tham raan Ä-ro-er. <br />
  45Kɛ Yɛ-di-ä-el kɛnɛ Yoɣa gaat <br />
  Cim-ri kä Ti-dha. <br />
  46Kɛ Ɛ-li-el raan Ma-ɣa-we, <br />
  kɛ Yɛ-ri-bay kɛnɛ Yo-cab-yaa <br />
  gaat Ɛl-nam, kɛ Yith-maa <br />
  raan Mo-ab. <br />
  47Kɛ Ɛ-li-el, kɛ O-bɛd kɛnɛ <br />
Yä-thi-el ji̱ Dho-baa. </p>
<h3><a href="1ch chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<p><br />
</p>
</body>
</html>
