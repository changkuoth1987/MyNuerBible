<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
1 <br />
1Dit Thɔ-lo-mon min gɔaa ni jɛn kä diit diaal. <br />
Muɔŋ mäthni wutdä kɛ ciek <br />
Ciek <br />
2Kɛ cimnidu cim ni ɣä, <br />
kɛ ɣöö nhökdu gɔaa ni jɛn <br />
kä kɔaŋ. <br />
3Kä wäl yi̱i̱rädu tëë kɛ ŋuäny <br />
mi gɔaa. <br />
Kä ciötdu gɔaaɛ ce̱tdɛ <br />
kɛ ŋuäny yi̱i̱rä, <br />
kɛ kui̱c ɛmɔ nhɔk nyier ji̱. <br />
4Naŋä kɛɛl kɛ ji̱, <br />
malnɛ wä kɛ pɛ̈th, <br />
bi ji̱n a kuäärä <br />
naŋni ɣä dueelu. <br />
Mäthni <br />
Bi lɔcda wä tɛɛth <br />
kɛ ji̱ kɛɛl, <br />
bakɔ nhökdu liak ɛlɔ̱ŋ <br />
kɛ liak mi leny <br />
ni kɔaŋ. <br />
Kä nhɔk män ji̱ kɛ thuɔ̱k. <br />
Ciek <br />
5Ɣän cuɔlä kä gɔaa ɣä <br />
lö män Jɛ-ru-tha-lɛm, <br />
cuɔlä ce̱tnikɛ kɛmɛ Ke-dhar, <br />
cuɔlä ce̱tnikɛ geel duëël <br />
Thɔ-lo-mon. <br />
6/Cu ɣä dhɔt kɛ ɣöö cuɔlä. <br />
Ɛ cäŋ ci ɣä waŋ ɔ. <br />
Kä gak gaatmaar kɛ ɣä, <br />
ci kɛn ɣä jak kä läät ka̱a̱kni <br />
wal kɛ kui̱ kɔaŋ, <br />
a cä thil gua̱a̱th mi yuɔpä <br />
ni kakdä! <br />
7Luumdä, läri ɣä gua̱a̱th ɔ, <br />
la yieni detku thi̱n ɔ, <br />
gua̱a̱th ɔ la kɛn a lɔ̱ŋ <br />
thi̱n ɔ kɛ cäŋdäär. <br />
Kä ɛŋu bä ji̱ go̱r ɔ rɛy deet <br />
yiëëni ti kɔ̱ŋ ɔ? <br />
Wut <br />
8Kä mi kui̱ci män tin <br />
gɔw ni kɛn ɛlɔ̱ŋ, <br />
guuri bun deet, <br />
kä lääkni dɛy deetku, <br />
gekä gɛ̈wni yiëëni deet. <br />
9Ɣän luumdä, ca̱a̱tdä ji̱ <br />
kɛ ŋuɔ̱ɔ̱t jiöŋköör, <br />
mi te rɛy jiöŋkööri Pɛro. <br />
10Kä ci nhiamdu gɔaa kɛ ciik <br />
ji̱ethdu, <br />
kä gɔaa ŋuäkdu kɛ tiɛk <br />
da̱a̱pni tin riaw riaaw. <br />
11Bakɔ ji̱ lät kä ciik <br />
jieth dääpä, <br />
mi ca biɛl kɛ ciɛk in bo̱r. <br />
Ciek <br />
12Kɛ gua̱a̱th in te kuäär <br />
lɔ̱ŋä dhaŋädɛ, <br />
cu wälä min kɔp ŋuänydɛ <br />
jiɔam thiäŋ. <br />
13Luumdä ce̱tdɛ kɛ yio̱m wa̱l <br />
in ŋuäny mi te kam thiinkä. <br />
14Ɛn luumdä ce̱tdɛ kɛ ɣena <br />
mi ci ɣa̱r <br />
rɛy ka̱a̱kni wal kɛ kui̱ kɔaŋ <br />
kä Een-gɛ-di. <br />
Wut <br />
15Gɔaani ɛlɔ̱ŋ luumdä, <br />
gɔaay ɛlɔ̱ŋ, <br />
kä wäŋku ce̱tkɛ nikɛ kunööri. <br />
Ciek <br />
16Kä gɔaay ɛlɔ̱ŋ luumdä, <br />
la lɔcdä a jak kä tɛth, <br />
kä ko̱l tɔ̱ɔ̱cädan kɛ juaac. <br />
Wut <br />
17Kä bi thi̱eer dueelan <br />
a luɔ̱ɔ̱r, <br />
kä bi kɔykɛ a buɔ̱w. <br />
<br />
<br />
<h3><a href="sng chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
</body>
</html>
