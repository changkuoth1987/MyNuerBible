<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
3 <br />
Bööth rɛy duëël Kuɔth <br />
1Mɛmɛ ɛ ruac mi thuɔ̱k pa̱ny. Ɛn ɣöö mi go̱o̱r raan ɣöö ba bo̱o̱th duëël Kuɔth go̱o̱rɛ ni la̱t mi gɔaa. 2Täämɛ ɛn bo̱o̱th bɛ a ram mi thil bɛ̈l, bɛ kuɛɛn kä kɛɛl, bɛ a ram mi puɔ̱t lɔc, kä te wi̱cdɛ cuŋä, kä luɔ̱thkɛ jɛ ɛ nɛy tin kɔ̱ŋ, kä bɛ ja̱a̱l nyuɔ̱ɔ̱r dhɔrɛ, kä bɛ a ŋi̱i̱c mi ro̱ŋ. 3Kä /ciɛ yɔ̱ŋ kɔŋä, kä /ciɛ gua̱n gaak, duundɛ ɣöö wuɔ̱t, kä /ciɛ gua̱n rɔlä, kä /ciɛ nho̱o̱k yio̱o̱ni. 4Bɛ gɔlɛ yi̱k yiɛn agɔaa, kä jakɛ gaatkɛ kä kɔ̱c, kä tekɛ luth gua̱thni diaal. 5Kä mi kui̱c raan yiën gɔaalɛ derɛ diɛɛr kɛ duel Kuɔth i̱di? 6Jɛn bo̱o̱th /cɛ bi a ram mi pay rɔ ri̱t, kiɛ bɛ thia̱a̱ŋ kɛ liak, a ba jɛ luk ce̱tkɛ gua̱n jiäkni. 7Kä jɛn ba yi̱k luɔ̱th ɛ nɛy tin te raar, kɛ ɣöö /ca jɛ bi bɛl ɛ nɛy tin kɔ̱ŋ a ba jɛ käp ɛ gua̱n jiäkni. <br />
Bööth ni di̱kɔni <br />
8Bööth ni di̱kɔni bikɛ yi̱k a nɛy ti ji̱ thiɛkä bä, kä /cikɛ bi a nɛy ti wa̱n wa̱a̱n, /cikɛ rɔ̱ bi ka̱m kɔaŋ ɛlɔ̱ŋ, kä /ci lo̱ckiɛn bi di̱t kɛ yio̱w. 9Kɛn bikɛ thuɔ̱k bumä ŋäthä yi̱k käp kɛ ŋäc lɔaac mi jɔc. 10Kä akɛ ɣɔ̱a̱nkɛ kɛ nhiam, kä mi ca kɛ jek ala nɛy ti thil bɛ̈l, bakɛ jakä lät ala di̱kɔni. 11Kä inɔ bä, män bikɛ yi̱k thiak, /cikɛ bi a ji̱ luɔm, kä pua̱tkɛ lo̱ckiɛn kä ŋa̱thkɛ kɛ rɛy ŋɔaani diaal. 12A di̱kɔn kuen kä kɛɛl kärɔa, kä akɛ yiankɛ gaatkiɛn kɛnɛ gɔalkiɛn agɔaa. 13Kɛ ɣöö kɛn tin lät agɔaa ala di̱kɔni cikɛ ciaaŋ mi gɔaa jek nhiam nath, kä bikɛ rɔ̱ liak rɛy ŋäthädiɛn min te rɛy Kritho Yecu. <br />
Tɛ̱̈ɛ̱̈ in di̱i̱t <br />
14Ɣän göörä ɣöö dëë ŋal ben kä ji̱, kä duundɛ ɣöö gɔ̱a̱rä ji̱ ruaacni ti̱ti̱, kɛ ɣöö 15mi bä jääny, bi jɛ ŋa̱c ɛn ɣöö dee raan cieŋ i̱di rɛy gɔaal Kuɔth, min la duel Kuɔth in tëk, min la thi̱r pa̱a̱m kä ro̱o̱m in thuɔ̱k. 16A thil diw, min cuääŋ naath rɛy ŋäthädan di̱tdɛ ɛlɔ̱ŋ. <br />
Jɛn ca jɛ nyoth rɛy ri̱eŋ, <br />
kä tëëkɛ cuɔ̱ɔ̱ŋ rɛy yieekä, <br />
ca jɛ nɛn ɛ ja̱a̱k nhial, <br />
Ca ciötdɛ lat rɛy Juri, <br />
kä ca jɛ ŋäth rɛy ɣɔaa, <br />
ca jɛ naŋ nhial rɛy buɔyä. <br />
<h3><a href="1ti chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
