<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<p>Riet in nhiam <br />
  Kɛn thuk tin gɔw kɛ kui̱ Yecu tin ca gɔ̱r ɛ Mɛ̈-thiw ti latkɛ ruaacni ti gɔw ɛn ɣöö Yecu ɛ jɛn Kään ëë ca lar. Ɛ jɛn ram ëë ci Kuoth ruac ëë cɛ lat jak kä thuɔ̱k kɛ jɛ mëë cɛ la̱r nɛɛkɛ kä Ruac Kuɔth ëë Wal. Kä kɛn thuk ti gɔw ti̱ti̱ /cɛ lot ni ji̱ Juudh kä rɔ̱, tëë dapkɛ Yecu rɛydiɛn kä cu cieŋ thi̱n. Kä duundɛ ɣöö lotdɛ ni ɣɔw kɛɛliw. <br />
  Ɛn bok Mɛ̈-thiw ca jɛ rialikä agɔaa. Ca jɛ tok nikɛ da̱p Yecu, kä cuɛ la̱kdɛ lat kɛnɛ ɣɔ̱ndɛ, amäni mëë cɛ la̱tdɛ tok latdɛ kɛ ruac Kuɔth kɛnɛ ŋi̱i̱cdɛ kɛ naath, kɛnɛ jakdɛ kɛ naath kä gɔw kä Gɛ̈-lɛ-li. Kä kɛ kɔr kä mɛmɛ cu bok Mɛ̈-thiw jiɛɛn Yecu kä Gɛ̈-lɛ-li wädɛ kä Jɛ-ru-tha-lɛm gɔ̱r, amäni tuɔɔk jokä Yecu in jɔak in thuk, kɛ ruac ŋäpädɛ wi̱c jiaath in gɛɛr kɛnɛ jiëcdɛ kɛ rɔ li̱th. <br />
  Kɛn thuk ti gɔw ti̱ti̱ cɛ Yecu lat ala ɣöö ɛ ŋi̱i̱c mi di̱i̱t, mi tekɛ lua̱ŋ kɛ lat ŋuɔ̱tni Kuɔth, kä ŋi̱i̱cɛ naath kɛ ciëŋ Kuäärä Kuɔth. Kä ŋi̱i̱cdɛ min di̱t ni jɛn ruacɛ kɛ gua̱th da̱ŋ dhieec. <br />
  1. Ŋi̱i̱c wec Pa̱a̱m, min lot ni ciaaŋ ran kɛnɛ lätkɛ tin jëkɛ kɛ ta̱a̱ nɛɛni tin la ji̱ ciëŋ Kuäärä nhial (cio̱o̱k kä 5-7), <br />
  2. Nyuuth ji̱ kɔaarɛ da̱ŋ wäl rɛw kɛ lätkiɛn (cio̱o̱k kä 10), <br />
  3. Kɛ cäätni kɛ kui̱ Kuäärä nhial (cio̱o̱k kä 13), <br />
  4. Ŋi̱i̱c kɛ kui̱ lotdä cio̱l nath kä Yecu (cio̱o̱k kä 18), <br />
  5. Kɛ ŋi̱i̱c nath kɛ thuɔ̱k runi ti̱ti̱ kɛnɛ ben ciëŋ Kuäärä nhial (cio̱o̱k kä 24-25). <br />
  Tin te rɛy buɔk <br />
  1. Ciööt kari Yecu Kritho kɛnɛ da̱pdɛ 1:1—2:23 <br />
  2. La̱t Jɔ̱ɔ̱n in la lääk 3:1-12 <br />
  3. La̱k Yecu kɛnɛ ɣɔ̱ndɛ 3:13—4:11 <br />
  4. La̱t Yecu rɛy nath kä Gɛ̈-lɛ-li 4:12—18:35 <br />
  5. Jiɛɛn Yecu kä Gɛ̈-lɛ-li wëë kä Jɛ-ru-tha-lɛm 19:1—20:34 <br />
  6. Juɔk in jɔak rɛcɔ kɛnɛ gëk Jɛ-ru-tha-lɛm 21:1—27:66 <br />
7. Jiëc Kua̱r kɛ rɔ li̱th kɛnɛ jɔacdɛ 28:1-20 </p>
<h3><a href="mat chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<p><br />
  <br />
</p>
</body>
</html>
