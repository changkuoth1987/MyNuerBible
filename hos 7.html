<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
7 <br />
1Gua̱a̱th in wa̱a̱ I-thɛ-rɛl <br />
jak kä gɔaa, <br />
kä jɔc kɛ nyuɔn Ɛ-pa-rim, <br />
kɛnɛ dueer Tha-mɛ-ria. <br />
Kɛ ɣöö la̱tkɛ ti /ca rɔ lot, <br />
tölkɛ ni dho̱r nath kɛ kuël, <br />
mackɛ naath duɔ̱pni. <br />
2Duundɛ ɣöö /ci kɛnɛ car i̱ <br />
ŋa̱cä lätkiɛn diaal tin jiäk, <br />
dueerkiɛn tin ci kɛ go̱l <br />
tekɛ nhiamdä ni ciaŋ. <br />
Ca̱p mi jiääk kɛ kui̱ kua̱r <br />
3Kɛ dueerkiɛn, jakɛ kuäär <br />
kä tɛth lɔcdɛ, <br />
kä kɛ ka̱a̱cnikiɛn jakɛ lo̱c <br />
bööthni kä tɛth. <br />
4Kä kɛn diaal dhööm, <br />
ce̱t ta̱a̱diɛn nikɛ lëth maac <br />
tha̱t mi, <br />
ci thäätdɛ jɛ tɔ̱a̱ŋ kam in <br />
ŋinɛ wacdɛ. <br />
5Kä kɛ cäŋ ti̱mä kua̱ra, <br />
bɛ bööth moc juey <br />
kɛ lëth kɔŋä, <br />
kä cɛ rɔ cu mat kɛ nɛy <br />
tin dɔ̱a̱kɛ naath. <br />
6Kä kɛ göriɛn kɛ la̱t kä mi jiäk, <br />
ce̱t lo̱ckiɛn nikɛ <br />
mac tha̱t, <br />
kä kɛ kɛ̈c la tol lo̱ckiɛn <br />
kɛ wäär kɛɛliw. <br />
Kä kɛ runwaŋ thia̱y lo̱ckiɛn <br />
ce̱tnikɛ mac mi ca thiany. <br />
7Kɛ di̱t lo̱cnikiɛn <br />
ca bööthkiɛn näk, <br />
kä ci kua̱rkiɛn diaal cu pɛ̈ɛ̈n, <br />
cɛ cu thil ram mi thieec <br />
ɣä kɛ la̱ŋ. <br />
Ji̱ I-thɛ-rɛl kɛnɛ döör <br />
8Ɛ-pa-rim matdɛ rɔ kä nɛy kɔ̱kiɛn, <br />
ce̱tdɛ nikɛ juray mi <br />
/kän tha̱a̱ŋdɛ tuak. <br />
9A kui̱cɛ jɛ ɛn ɣöö ca buɔ̱mdɛ cam <br />
ɛ jur ti kɔ̱ŋ, <br />
ci wi̱cdɛ low, <br />
kä /cɛ dee me̱t ŋa̱c. <br />
10A ca ji̱ I-thɛ-rɛl cu gɔany <br />
ɛ liakdiɛn. <br />
Kä lo̱k kɛn luny kä Kuoth <br />
Nhial Kuothdiɛn, <br />
kä /ca ɣä go̱r kɛ ti ci tuɔɔk ti. <br />
11A ci Ɛ-pa-rim cu ce̱tnikɛ guuk, <br />
mi dɔ̱a̱r mi thil ca̱r, <br />
cɔlɛ ni I-jëp, <br />
kä ri̱tdɛ ni rɔ <br />
kä A-thi-ri-ya. <br />
12Bä cambakdä yuɔr wi̱cdiɛn mi wä <br />
kɛ wä jiɛn, <br />
bäkɛ cu ka̱p piny ce̱tnikɛ diit, <br />
kä bäkɛ cu duäc kɛ dueerkiɛn. <br />
13Riɛk akɛ kɛ, kɛ ɣöö ca rɔ riaw <br />
dɔɔr kä ɣä! <br />
Da̱k akɛ kɛ, kɛ ɣöö ca <br />
ɣä tër tɛr! <br />
Ɛ ɣän i̱ dëë kɛ kän, <br />
duundɛ ɣöö cikɛ ɣä ka̱c kac. <br />
14/Ci kɛn ɣä pal kɛ lo̱ckiɛn pa̱ny, <br />
wiee ni kɛn dha̱a̱ŋnikiɛn. <br />
Kɛ kui̱ bɛɛl kɛnɛ kɔaŋ tëmkɛ rɔ, <br />
kä cikɛ rɔ riet ɣä. <br />
15A cäŋ ni min cä kɛ jak kä bum <br />
kä cä kɛ nyuɔ̱th, <br />
ŋotkɛ, cäp kɛn ɣä <br />
kä mi jiääk. <br />
16Rietkɛ rɔ ni Baal, <br />
ce̱t ta̱a̱diɛn nikɛ baar <br />
mi jiääk, <br />
kä kɛ lëëpkiɛn ti jiäk, <br />
bi bööthkiɛn li̱w ni ko̱o̱r. <br />
Kä inɔ ba kɛ cu dɔl rɛy rööl I-jëp. <br />
<h3><a href="hos chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
