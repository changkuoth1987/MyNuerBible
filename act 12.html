<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
12 <br />
Cuɔ̱c ji̱ ŋäthä ɛlɔ̱ŋ <br />
1Kɛ gua̱a̱th mi ce̱tkɛ nɛ, cu kuäär ni Ɣɛ-rod ɛ tok kɛ mi ciɛŋɛ tha̱a̱ŋ ji̱ duëël Kuɔth a jiäk. 2Cuɛ däman Jɔ̱ɔ̱n ni Je-mɛth näk kɛ thɛp. 3Kä mëë cɛ jɛ nɛn ɛn ɣöö nhɔkɛ lɔc ji̱ Juudh, cuɛ wä wëë Pi-tɔr yian bä. (Ɛn nɔmɔ tuɔɔkɛ kɛ ni̱n mi̱eth jurayä mi thil thuɔp.) 4Mëë cɛ Pi-tɔr käp, cuɛ jɛ kuëŋ luaak yieenä, kä cuɛ jɛ ka̱m lathkëëri ti bun ŋuaan ti te buɔ̱n kɛl kɛ nɛy da̱ŋ ŋuaan, go̱o̱rɛ ɣöö bɛ jɛ nööŋ raar nhiam nath, kɛ kɔr Ca̱ŋ Bälä. 5Kä min gaŋkɛ Pi-tɔr luaak yieenä cu ji̱ dueel Kuɔth pal kɛ kui̱dɛ kɛ lo̱ckiɛn kɛɛliw. <br />
Luɔ̱ny Pi-tɔr dueel yieenä <br />
6Kɛ wäär ëë dee Ɣɛ-rod ɛ kulɛ naŋ raar kɛ bakdɛ, te Pi-tɔr ni̱n kam lathkëëri da̱ŋ rɛw a ca jɛ yiɛn kɛ kuatni rɛw. Kä te yiëën thok thiek, guɛckɛ luaak yieenä. 7Ni ɛn guäth ɛmɔ, cu jääk Kua̱r päl, kä cu buay rɛy duëël yieenä mɛr. Cu jääk Pi-tɔr wɛt jiɛrɛ kä cuɛ jɛ ker, jio̱kɛ jɛ i̱, “Jiɛc rɔ kɛ pɛ̈th.” Kä cu kuatni pɛ̈ɛ̈n tetnikɛ. 8Kä cu jääk nhial ɛ jiök i̱, “Yiɛni la̱a̱kdu kä kueŋni wa̱a̱riku.” Cuɛ jɛ la̱t inɔ. Kä cu jääk nhial ɛ jiök i̱, “Läthni bi̱i̱du kä guuri ɣä.” 9Cu Pi-tɔr wä raar kä cuɛ jɛ guɔ̱ɔ̱r. Kui̱cɛ jɛ ɛn ɣöö luäk jääkä i̱ ɛ thuɔ̱k. Cuɛ ŋa̱c ni ɣöö nɛɛnɛ ni nyuuth. 10Mëë cikɛ yieen in jio̱l kɛnɛ yieen in rɛwdɛ bäl, cukɛ cop thok thiek yieethä min wä rɛy wec. Cuɛ rɔ lëpkɛ kärɔa, cukɛ wä raar kä cukɛ lɛr dup, kä ni ɛn guäth ɛmɔ cu jääk nhial Pi-tɔr ba̱ny piny. 11Kä cu Pi-tɔr puɔ̱nydɛ jek kä cuɛ wee i̱, “Täämɛ cä jɛ ŋa̱c ɛpuc ɛn ɣöö ci Kuäär ni Yecu jääkdɛ ja̱k, kɛ ɣöö bɛ ɣä ben kän tetdä Ɣɛ-rod, kɛnɛ ŋɔaani diaal tin carkɛ ɛ ji̱ Juudh i̱ bi tuɔɔk.” <br />
12Kä min ta̱a̱ ɛmɛ ŋa̱c, cuɛ wä dhɔr Mɛri man Jɔ̱ɔ̱n min cɔalkɛ bä i̱ Mak, guäth in ci nɛy ti ŋuan rɔ̱ dol thi̱n, kä palkɛ. 13Kä min cɛ thi̱i̱k raar dɔŋ, cu nya läätdä mi cɔal i̱ Rö-dä ben, kɛ ɣöö bɛ jɛ ben gui̱l. 14Mëë cɛ jɔw Pi-tɔr ŋic, /kenɛ thi̱i̱k lɛp kɛ kui̱ tɛthä lɔaacdɛ mi di̱i̱t, kä cuɛ riŋ dueel kä laarɛ jɛ i̱ Pi-tɔr a cuŋä thok kal. 15Cukɛ nyal jiök i̱, “Nyɔ̱tdɛ wi̱cdu.” Kä cuɛ jɛ kuɔk thi̱n ɛn ɣöö ɛ ni jɛn pa̱ny. Cukɛ wee i̱, “Ɛ jɛn jiääk Pi-tɔr.” 16Kä cu Pi-tɔr ŋot kɛ mi dɔɔŋɛ thi̱i̱k, kä mëë cikɛ thi̱i̱k lɛp, cukɛ jɛ nɛn kä cukɛ ga̱a̱c ɛlɔ̱ŋ. 17Kä cuɛ kɛ gok kɛ tetdɛ ɛn ɣöö bikɛ biɛt, kä cuɛ kɛ la̱t duɔ̱ɔ̱p in ci Kuäär ni Yecu ɛ no̱o̱ŋ ni jɛ raar luaak yieenä. Kä cuɛ wee i̱, “La̱rɛ mɛmɛ Je-mɛth kɛnɛ ji̱ ŋäthä.” Kä ɛnɔ cuɛ jiɛɛn, kä cuɛ wä guäth dɔ̱diɛn. <br />
18Kä mëë ci cäŋ käny, cuɛ tekɛ nyuɔɔn mi di̱i̱t rɛy lathkëëri kɛ kui̱ kä min ci tuɔɔk kä Pi-tɔr. 19Mëë ci Ɣɛ-rod ɛ go̱r, kä /kenɛ jɛ jek, cuɛ yiëën ɣɔ̱n, kä cuɛ ruac lat ɛn ɣöö ba kɛ näk. Kä cuɛ jiɛɛn kä Ju-dia cuɛ wä kä Thɛ-tha-ria, kä cuɛ cieŋ ɛn wani. <br />
Lia̱a̱ Ɣɛ-rod <br />
20Täämɛ cu Ɣɛ-rod lɔcdɛ jiääk kɛ ji̱ Dhor kɛnɛ Dhi-don. Kä cukɛ ben nhiamdɛ ala buɔ̱n. Kä mëë cikɛ Bi-la-täth raan la̱t in guic dhɔr kua̱r lop, cukɛ maar thiec, kɛ ɣöö jek ro̱liɛn mi̱th ro̱o̱l kua̱r ni Ɣɛ-rod. 21Kä kɛ cäŋ ëë ca lät, cu Ɣɛ-rod bieyni kuäärädɛ kuëŋ. Cuɛ nyuur wi̱i̱ kɔam kuäärädɛ, kä cuɛ kɛ naath la̱t ruac. 22Kä cu naath wak kɛ jɔw mi di̱i̱t wäkɛ i̱, “Mɛmɛ ɛ jɔw kuɔth, a /ciɛ jɔw ran!” 23Ni ɛn guäth ɛmɔ cu jääk nhial ɛ yɔ̱t kɛ ɣöö /kenɛ tekɛ luth kɛ Kuoth, cua jɛ cam ɛ kɔ̱a̱m, kä cuɛ li̱w. <br />
24Kä cu ruac Kuɔth wee kɛ mi reepɛ rɔ kɛ di̱t. 25Cu Bar-na-bäth kɛnɛ Thɔɔl loc jɔk kä Jɛ-ru-tha-lɛm mëë ci la̱tdiɛn thuɔ̱k, kä cukɛ Jɔ̱ɔ̱n in cɔal i̱ Mak naŋkɛ kɛ kɛɛl. <br />
<h3><a href="act chapter.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
