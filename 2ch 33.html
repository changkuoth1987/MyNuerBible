<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<p>33 <br />
  Ruëc Ma-na-thɛ <br />
  (2 Kua̱r 21:1-9) <br />
  1Mëë took Ma-na-thɛ kuäär, tëë kɛ run wäl rɛw, cuɛ ruëc kä Jɛ-ru-tha-lɛm kɛ run ti jiɛn da̱ŋ dhieec wi̱cdɛ dhieec. 2Kä cuɛ la̱t ni dueer nhiam Kuɔth Nhial, ce̱tnikɛ jiäk dööri tëë joc Kuoth Nhial kɛ raar nhiam ji̱ I-thɛ-rɛl. 3Kɛ ɣöö cuɛ gua̱th pali kuthni guääyni tëë ci gua̱n ni Ɣidh-ki-yaa kɛ da̱k piny nyɔk kɛ lätni, kä cuɛ yi̱kni kuth Baal la̱t bä, kä cuɛ kuth Ä-ce-ra la̱t, kä cuɛ nyin nhial diaal pal. 4Kä cuɛ yi̱kni kuthni guäyni la̱t rɛy luaak Kuɔth Nhial mëë ci Kuoth Nhial ɛ lar i̱, “Kä Jɛ-ru-tha-lɛm, bi ciötdä te thi̱n amäni cäŋ kɛl.” 5Kä cuɛ nyin nhial diaal ta̱th yi̱kni rɛy käli luaak Kuɔth Nhial da̱ŋ rɛw. 6Kä cuɛ gatdɛ thöp ala muc mi waŋkɛ rɛy lo̱o̱lä Ben I-nɔm. Kä tui̱thɛ kä lätdɛ muɔ̱ɔ̱t, kä wëë kä ji̱ wal kɛnɛ ji̱ kuthni. Cuɛ la̱t ni dueer ti ŋuan nhiam Kuɔth Nhial, kä cuɛ jɛ jak kä gak. 7Kä cuɛ kuoth in cɛ la̱t la̱th rɛy luaak Kuɔth, mëë cɛ la̱r Dee-bid kɛnɛ gatdɛ ni Thɔ-lo-mon i̱, “Ɛn rɛy luak ɛ mi kɛnɛ Jɛ-ru-tha-lɛm, min ca mɛk rɛy thuk duëli I-thɛ-rɛl diaal, ɣän ba̱a̱ pal thi̱n amäni cäŋ kɛl. 8Kä ca ji̱ I-thɛ-rɛl bi lɛ jak kä jiɛn ɛn muun ɛ mi, mi ca ka̱m guuri mi, mi wa ŋuɔ̱tkä kɛnɛ luëëkä diaal tëë ca la̱r yɛ ɛ ja̱ŋdä ni Muthɛ wä luɔ̱th kä ba kɛ tit.” 9ci Ma-na-thɛ ji̱ Juda kɛnɛ ji̱ Jɛ-ru-tha-lɛm buath raar, ɛ jɛn ca la̱t ni jiäk ti ŋuan ti la̱nykɛ tëë, ca la̱t ɛ do̱o̱r tëë ci Kuoth Nhial kɛ däk nhiam ji̱ I-thɛ-rɛl. <br />
  Riet Ma-na-thɛ kɛ rɔ <br />
  10Kä cu Kuoth Nhial ruac kɛ Ma-na-thɛ kɛnɛ nɛɛkɛ, duundɛ ɣöö /ken kɛ jɛ liŋ. 11Kɛ kui̱c ɛmɔ cu Kuoth Nhial kɛ nöŋ bööth rɛm kua̱r A-thi-ri-ya, tin cua Ma-na-thɛ ben naŋ ala ram mi ca yiɛn, kä cukɛ womdɛ gɔn kɛ gɔɔr, kä cua jɛ pua̱t kɛ ciik yieethä min yian, kä cua jɛ naŋ kä Bɛ̈-bi-lɔn. 12Kä mëë cɛ riɛk, cuɛ luny kä Kuoth Nhial, Kuothdɛ, kä cuɛ rɔ jak kä muɔ̱l ɛlɔ̱ŋ nhiam Kuɔth gua̱ni. 13Cuɛ Kuoth pal, kä cuɛ palɛ liŋ kɛnɛ riɛkdɛ, kä cuɛ luɔc kuäärädɛ kä Jɛ-ru-tha-lɛm. Kä cu Ma-na-thɛ jɛ ŋa̱c ɛn ɣöö Kuoth Nhial ɛ Kuoth. <br />
  14Kä kɛ kɔrɛ cuɛ päny raar wec Dee-bid, min te kui̱ kony ca̱ŋ, min jay lo̱o̱l rɛy waŋ Gii-ɣɔn, a räth ni Thok Rɛc, a yi̱i̱thɛ rɔ gua̱th ɔ wee kä O-pɛl. Cɛ jɛ la̱t ɛ bär ɛlɔ̱ŋ. Kä cuɛ bööth rɛmni la̱th wi̱i̱ni tin buɔ̱m buɔ̱ɔ̱m kä Juda. 15Kä cuɛ kuth guäyni kɛ wal woc rɛy luaak Kuɔth Nhial, kä cuɛ yi̱kni diaal tëë cɛ la̱t wuɔ̱thni päämni kɛ rɛy luak Kuɔth Nhial kɛ Jɛ-ru-tha-lɛm, yuɔr raar rɛy wec. 16Kä cuɛ yi̱k Kuɔth Nhial nyɔk kɛ ta̱th, kä cuɛ muc malä kɛ muc tɛthkä lɔaac thöp wi̱i̱dɛ. Kä cuɛ ji̱ Juda jiök i̱ palɛ ni Kuoth Nhial Kuoth I-thɛ-rɛl. 17Kä cu naath ŋot kɛ mi thöpkɛ muckiɛn gua̱thni tin luɔc luɔɔc, duundɛ ɣöö thöpkɛ kɛ Kuoth Nhial ni Kuoth kärɔa. <br />
  Lia̱a̱ Ma-na-thɛ <br />
  (2 Kua̱r 21:17-18) <br />
  18Kä cua duɔth lätni Ma-na-thɛ, kɛ palɛ kɛ Kuothdɛ, kɛnɛ riet go̱kä mëë cɛ la̱t jɛ kɛ ciöt Kuɔth Nhial, ni Kuoth I-thɛ-rɛl, gɔ̱a̱r rɛy buɔk kuɛ̈ɛ̈ni kua̱ri I-thɛ-rɛl. 19Kɛ palɛ, kɛnɛ mëë ci Kuoth ɛ liŋ, kɛ dueerkɛ diaal, kɛ thil luthädɛ, kɛ duer mëë lätdɛ ni gua̱th pali kuthni baaŋ, kɛ lätnidɛ kɛ kuth Ä-ce-rim, kɛ kolaaŋ mëë /kenɛ rɔ ni ri̱t, cakɛ gɔ̱a̱r rɛy buɔk kuɛ̈ɛ̈ni göökni. 20Kä cuɛ li̱w, kä cua jɛ kony dhɔrɛ. Kä cu gatdɛ ni Am-on ruëc kɛ gua̱a̱thdɛ. <br />
  Ruëc Am-on kɛnɛ Lia̱a̱dɛ <br />
  (2 Kua̱r 21:19-26) <br />
21Mëë took Am-on kuäär tëë kɛ run ti jiɛn da̱ŋ rɛw wi̱cdɛ rɛw, kä cuɛ ruëc kä Jɛ-ru-tha-lɛm kɛ run da̱ŋ rɛw. 22Kä cuɛ la̱t ni jiäk nhiam Kuɔth Nhial, ce̱tnikɛ mëë ca la̱tdɛ gua̱n ni Ma-na-thɛ. Kä cuɛ kuth diaal tëë ci gua̱n kɛ la̱t kä palɛ thöp muc. 23Kä /kenɛ rɔ ka̱m Kuoth Nhial, ce̱tkɛ mëë ci gua̱n rɔ luär, kä cuɛ gul rep ni dueer ɛ ŋuan. 24Kä cu ji̱ kɔaarɛ jɛ ca̱p mi jiäk, kä cukɛ jɛ näk dhɔrɛ. 25Kä duundɛ ɣöö cu ji̱ wec nɛy diaal tëë ca̱pkɛ kuäär kä mi jiäk näk. Kä cu ji̱ wec gatdɛ ni Yo-ci-yaa la̱th guäth gua̱n ala kuäär. </p>
<h3><a href="2ch chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<p><br />
</p>
</body>
</html>
