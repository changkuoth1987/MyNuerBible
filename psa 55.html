<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
55 <br />
Pal raam mi yakɛ ɛ määthdɛ <br />
(Dit Dee-bid) <br />
1Liŋ palä lö Kuoth <br />
/cu ɣä ɣɔ̱th mi la̱ŋä ji̱. <br />
2Liŋ ɣä kä loc ɣä, <br />
ci cärkä ɣä cuc. <br />
3Kä ɣä cä dual kɛ rɔal ji̱ tɛ̈rä, <br />
kɛnɛ ciaaŋ jiääk ji̱ nyuɔɔni. <br />
Kɛn cikɛ ɣä nöŋ riɛk, <br />
la kɛn ɣä cua̱ mak kɛ gak. <br />
4Ci lɔcdä baath kɛ dual, <br />
dual li̱eth cɛ ben kä ɣä. <br />
5Dual kɛnɛ lath ca ɣä käp, <br />
cɛ puɔ̱nydä ŋɛr kɛ dual. <br />
6Kä cua̱ wee i̱, “Duŋ mi kua̱ te <br />
kɛ gɔ̱k ce̱tkɛ guuk! <br />
Dëë pär ni guäth mi nɔ̱a̱n mi <br />
wa̱a̱ lɔ̱a̱ŋ thi̱n. <br />
7Ɣän dëë la pa̱rä guäth mi nɔ̱a̱n, <br />
dëë ciëëŋdä la̱t ni <br />
däär dɔaar. <br />
8Dëë mal wä guäth <br />
cieŋädä kɛ pɛ̈th, <br />
guäth mi nɔ̱a̱n <br />
kɛ thul kɛnɛ ruɔth.” <br />
9Kuäär ku cärkiɛn däk, <br />
kä nyon lëëpkiɛn, <br />
kɛ ɣöö ɣän nɛ̈nä ni gak <br />
kɛnɛ nyi̱r rɛy wec. <br />
10Kɛ wäär kɛnɛ cäŋdäär <br />
la jälkɛn ni jio̱k käli, <br />
kä te rik kɛnɛ <br />
bɛ̈c bɛ̈ɛ̈c rɛydɛ. <br />
11Da̱k a thi̱n rɛydɛ, <br />
la̱tkɛ ni yaak kɛnɛ ciaaŋ <br />
jiääk rɛy duɔ̱pni wec. <br />
12Duŋ mi lɛɛŋ ɣä gua̱n tɛ̈r, <br />
dëë jɛ rut, <br />
kä mi ɛ gua̱n gaakdä <br />
liak rɔ mɔ kɛ ɣä, <br />
dëë rɔɔdä tɛ̱̈ɛ̱̈ kɛ jɛ. <br />
13Duundɛ ɣöö ɛ ji̱n ram <br />
mi ce̱tkɛ ɣä, <br />
ɛ ji̱n raan ja̱l kɛ̈ɛ̈lä <br />
mi määthdä. <br />
14Ɛ ji̱n ram min la muɔŋ kɛ ɣä, <br />
kä la wä kɔn luaak Kuɔth <br />
ni kɛɛl kɛ muɔŋ. <br />
15Aɣ Kuoth ɛ ji̱ tɛ̈rä li̱w nikɛ <br />
ŋuɛɛtdiɛn, <br />
akɛ wä ni jɔɔkni a tëk kɛn, <br />
akɛ ɣöö cieŋ gua̱n <br />
jiäkni rɛydiɛn. <br />
16Duundɛ ɣöö ɣän la cɔalä <br />
ni Kuoth, <br />
kä jɛn Kuoth Nhial <br />
la luäkɛ ɣä. <br />
17Kɛ thiaŋ kɛnɛ runwaŋ <br />
amäni cäŋdäär, <br />
la wiee ɣä kɛ jiath lɔaac, <br />
kä jɛn la liŋɛ jɔwdä. <br />
18Kä jɛn la luäkɛ ɣä a thil riɛk <br />
rɛy köör mi tɛ̈ɛ̈rä, <br />
kɛ ɣöö nɛy ti ŋuan <br />
gakɛ kɛ ɣä. <br />
19Bi Kuoth in te kuäärä mi do̱raar <br />
kɛ liŋ kä bɛ kɛ luɔc ni piny, <br />
kɛ ɣöö /cikɛ rɔ̱ ri̱t <br />
kä /cikɛ Kuoth luth. <br />
20Ci määthdä mäthnikɛ mak <br />
cɛ mat ruacdɛ däk. <br />
21Puɔth rieetkɛ ce̱tnikɛ liɛɛth <br />
duundɛ ɣöö cɛ lɔcdɛ <br />
la̱th ko̱o̱r. <br />
Kä puɔth rieetkɛ ce̱tnikɛ liɛɛth, <br />
duundɛ ɣöö tëmkɛ <br />
ce̱tnikɛ mut. <br />
22Kämni riku Kuoth Nhial, <br />
kä jɛn bɛ ji̱ kän thi̱n, <br />
kɛ ɣöö cɛ nɛy tin gɔw <br />
la jak kä cuc. <br />
23Duundɛ ɣöö lö Kuoth, <br />
ɣɔk nikɛ piny rɛy kɔ̱kä <br />
min te pinyi. <br />
Kɛn nɛy na̱a̱k nath kä tɔ̱ ji̱ mɛɛtdä, <br />
ɛ kɛ /ca tha̱a̱ŋ <br />
teekädiɛn cup. <br />
Duundɛ ɣöö ɣän bä ŋäth ni ji̱. <br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
