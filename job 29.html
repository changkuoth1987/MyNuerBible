<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
29 <br />
Ruac I-yob in jɔak <br />
1Kä cu I-yob rɔ nyɔk kɛ <br />
mi buumɛ rɔ wëë i̱, <br />
2“Ɣän göörä ni mi luɔcä ciɛŋädä <br />
mëë wal, <br />
ni̱n tëë tiit Kuoth ɣä thi̱n, <br />
3mëë la te buay Kuɔth kɛɛl kɛ ɣä, <br />
kä la ja̱lä rɛy muɔ̱th <br />
kɛ buaydɛ, <br />
4kɛ gua̱a̱th ëë ŋuɔtdä kɛ ŋuɛɛt, <br />
gua̱a̱th ëë te puɔ̱th Kuɔth <br />
dhɔrä. <br />
5Mëë ŋot Kuoth kɛɛl kɛ ɣä, <br />
mëë te gaatkä gekädä, <br />
6mëë ta̱a̱ kɛ ria̱ŋ mi di̱i̱t, <br />
cak ti ŋuan kɛnɛ liɛɛth <br />
mi di̱i̱t! <br />
7Mɔ cä wä raar ɔ guäth in ci di̱t <br />
wec mat thi̱n ɔ, <br />
mɔ cä ku nyuur wi̱c <br />
kɔaamdä mɔ, <br />
8mi ci ŋuɛ̈tni ɣä nɛn la jiɛc kɛ, <br />
kä la dɔŋ rɔ̱ a jiec ni cuɔ̱ŋ, <br />
9kä la ruëëc ruac a päl <br />
la nhiatkɛ ni thukiɛn <br />
kɛ tetkiɛn, <br />
10kä la bit nɛy tin luɔ̱thkɛ, <br />
la pek ni thukiɛn ɣo̱o̱ŋä. <br />
11Kä ram mi ci ɣä liŋ, <br />
ruacɛ agɔaa kɛ kui̱dä, <br />
kä ram mi ci ɣä nɛn latdɛ <br />
ni mi gɔaa kɛ ɣä, <br />
12kɛ ɣöö la lua̱kä can <br />
mi go̱o̱r luäk, <br />
kɛnɛ rɛɛt mi thil ram <br />
luäk jɛ. <br />
13Kä la puɔthkɛ ɣä ɛ ram <br />
mi go̱o̱r lia̱a̱, <br />
kä la jakä lɔc ciek <br />
jɔkä tɛth. <br />
14Kä cua̱ cuŋ la̱th puɔ̱ɔ̱nydä <br />
ce̱tkɛ bi̱i̱, <br />
kä thuɔ̱k ɛ jɛn la luɔ̱tdä mɔ <br />
kä ɛ kumdä. <br />
15Ɣän lapä taŋ kä cɔr, <br />
kä ɛ ɣän cio̱o̱k kä duääny. <br />
16Ɣän la ca̱tdä kɛ gua̱n raam mi can, <br />
kä la ka̱nä riɛk raam mi juɔ̱r. <br />
17Ɣän la da̱kä nɛy tin jiäk, <br />
kä la lua̱kä nɛy tin cikɛn <br />
kɛ miɛt. <br />
18Kä cua̱ ca̱r i̱, <br />
‘Ɣän bä li̱w dhɔrä, <br />
kä bä ni̱n teekädä jak kä <br />
ŋuan ce̱tnikɛ waŋ litdä, <br />
19ɣän ca̱tdä nikɛ jiath mi <br />
te ciökɛ rɛy pi̱i̱ni, <br />
kä te karkɛ kɛ thäc <br />
kɛ wäär kɛɛliw. <br />
20Kä te wuɔ̱tdä thi̱n ni ciaŋ, <br />
kä /ken buɔ̱mdä met jiɛɛn <br />
kä ɣä.’ <br />
21“Kä la liip naath ruacdä <br />
a bitdä, <br />
la bit kɛ mi la̱tdä kɛ ruac. <br />
22Kä mi cä ruac, /ci kɛ la ruac, <br />
kɛ ɣöö la cup ruacdä <br />
lɔɔcdiɛn. <br />
23La liip kɛn ruacdä ce̱tkɛ <br />
mi liɛpkɛ ni nhiaal, <br />
la ro̱ŋɛ lɔɔcdiɛn ce̱tnikɛ <br />
nhiaal ruëël. <br />
24La duɔ̱thä kɛ duɔɔth mi thilɛ kɛ <br />
mi ŋa̱thkɛ, <br />
la gɔɔy nhiamdä <br />
kɛ a jak kä bum. <br />
25Kä cua̱ kɛ rialikä ce̱tnikɛ <br />
bo̱o̱thdiɛn, <br />
kä cua̱ cieŋ ce̱tkɛ kuäär <br />
mi te rɛy rɛ̈mdɛ, <br />
cua̱ ce̱tnikɛ ram mi buum nɛy <br />
ti jiɛth lo̱ckiɛn. <br />
<h3><a href="job chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
