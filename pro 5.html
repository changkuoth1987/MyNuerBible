<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
5 <br />
Luek kɛ kui̱ dhöm <br />
1Gatdä liŋ pɛlä. <br />
2Ɛ jɛn bi ŋɔak ŋa̱c agɔaa ɔ, <br />
kä bi la̱t ni mi la ŋäc <br />
mi thok. <br />
3Kɛ ɣöö lɛp ciëk mi dho̱o̱m <br />
limɛ ce̱tdɛ nikɛ tuaar. <br />
Kä cäät ruacdɛ rɔ ce̱tnikɛ <br />
liɛɛth. <br />
4Kä kɛ thuɔ̱kdɛ bɛ kɛ̈c <br />
ce̱tnikɛ kɛ̈ɛ̈ kër, <br />
kä bɛ muɔth ce̱tnikɛ thɛp. <br />
5Duɔ̱ɔ̱pdɛ naŋɛ naath li̱th, <br />
kä ka̱a̱thkɛ naŋkɛ naath <br />
ni jɔɔkni. <br />
6Kä jɛn /cɛ duɔ̱ɔ̱p teekä car. <br />
Kä /kui̱cɛ jɛ i̱ gɔ̱l dupkɛ rɔ. <br />
7Kɛ kui̱c ɛmɔ täämɛ gaatkä <br />
liɛŋɛ ɣä, <br />
kä /cuarɛ ruaacnikä päl. <br />
8Kä nɔ̱a̱nɛ rɔ̱ kɛ ciek mi <br />
ce̱tkɛ nɛ, <br />
kä /cuarɛ rɔ thieek kɛ thok <br />
dhɔaarɛ. <br />
9Ɛ ni mi go̱o̱ri ɣöö bi luthdu <br />
ka̱m nɛy ti kɔ̱ŋ, <br />
kä bi runku ka̱m ram mi <br />
thil pälikä. <br />
10Kä bi jur ria̱ŋdu naŋ <br />
kɛ buɔ̱m, <br />
kä tin ci la̱t bi kɛna ria̱ŋ <br />
dhɔaar raam mi juɔ̱r. <br />
11Kä kɛ pek teekädu, bi daar <br />
guäth in ci ri̱ŋ pua̱a̱nydu <br />
ku thɔɔt. <br />
12Kä bi wee i̱, <br />
“Ɛŋu mi lökä luek, <br />
kä ɛŋu /ka̱n com nhɔk ɔ! <br />
13Ɣän /ka̱n jɔw nɛɛni tin <br />
ŋi̱eeckɛ ɣä luɔ̱th, <br />
/ka̱n ruacdiɛn liŋ. <br />
14Kä ɣän ta̱a̱ rɛy däkä <br />
ni däär matdä dolä.” <br />
15Ŋäth ni ciekdu kä rɔa, <br />
kä thuk lɔcdu kɛ jɛ <br />
ni kärɔa. <br />
16Ɛ bi gaatku ku te gua̱thni <br />
diaal, <br />
a bi pekdɛ kua̱ gua̱a̱th mi <br />
daapi gaatku thi̱n? <br />
17Jak nikɛ kä nyin pua̱a̱nydu <br />
kärɔa, <br />
a /cikɛ nyuak yɛnɛ juɔ̱r. <br />
18A puɔ̱th tekɛ ciekdu, <br />
kä a lɔcdu tɛth kɛ ciek <br />
ŋuɛɛtkädu. <br />
19Gɔaaɛ ce̱tdɛ nikɛ kɛ̈w, <br />
kä a lɔcdu tɛth kɛ maandɛ <br />
ni ciaŋ. <br />
Kä bɛ ji̱ ro̱ŋ ni ciaŋ <br />
kɛ nhökdɛ. <br />
20Kä ɛŋu ba ji̱ pɛc ɛ ciek <br />
mi dho̱o̱m ɔ gatdä? <br />
Kä ɛŋu nhɔki ni bap ciëk <br />
raam mi dɔ̱diɛn ɔ? <br />
21Kä dup nath tekɛ nhiam <br />
Kuɔth Nhial, <br />
kä guicɛ dupkɛ diaal. <br />
22Kä jiääk lätni gua̱n dueeri, <br />
ɛ duɔ̱p mi bi jɛ käp, <br />
kä bi dep dueerikɛ jɛ yiɛn. <br />
23Kä jɛn ba näk ɛ thil luthä, <br />
kä ba jɛ buath raar ɛ ciaaŋdɛ. <br />
<h3><a href="pro chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
