<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
Riet in nhiam <br />
Ɛn warɛgak Puɔl in cɛ gɔ̱a̱r ji̱ Pi-li-pi gɔ̱a̱rkɛ ni jɛ duel Kuɔth in nhiam mëë ci Puɔl ɛ yiath piny muun Yu-rɔp, wi̱c ji̱ Röm mi cɔali Ma-tha-do-nia. Gɔ̱a̱rkɛ jɛ mëë tëë yieenä, kɛnɛ gua̱a̱th ëë ca jɛ moc riɛk ɛ la̱a̱t Krith-cini tin kɔ̱ŋ tëë lökɛ jɛ, kɛnɛ ŋi̱i̱c ëë jiääk ëë la̱tkɛ dueel Kuɔth kä Pi-li-pi. Kä jɛn warɛgak ɛmɛ tëëkɛ tɛ̈th lɔaac kɛnɛ ŋa̱th min thilɛ ram mi dee kɛ lat ɛni Puɔl kɛ ŋa̱thdɛ min di̱i̱t kɛ Yecu Kritho. <br />
Kä luɔt kä min gɔ̱rɛ warɛgak ɛ ɣöö bɛ ji̱ Pi-li-pi tin Krith-cini la̱r tɛ̈th lɔaac kɛ kui̱ mucni tëë ca jäk kä jɛ kɛ ɣöö bɛ rɔ luäk kɛ kɛ, mi go̱o̱rɛ duɔ̱ɔ̱r. Cuɛ gua̱a̱th ɛmɔ ka̱n kɛ ɣöö bɛ kɛ nyɔk kɛ lät thuɔk, kɛ ɣöö bikɛ rɔ̱ com kä bikɛ tekɛ ŋa̱th ɛ pälɛ ni rikɛ kɛnɛ rikiɛn bä. Kä cuɛ kɛ thiec kɛ ɣöö bikɛ tekɛ ciaŋ Yecu in muɔ̱l kä ɣöö bikɛ la̱t ni nyin ri̱eŋ kɛnɛ nyin liakä. Kä cuɛ ti̱emkɛ ɛn ɣöö matdiɛn kɛ Kritho ɛ muc puthä kä Kuoth mëë ci kɛnɛ ɛ jek kɛ ŋa̱th, a /ci mɔ a luth Ŋuɔ̱tni ji̱ Juudh. Kä cuɛ gɔ̱a̱r kɛ kui̱ tɛthä lɔaac kɛnɛ mal in käm Kuoth ɛ nɛy tin cieŋ rɛy matdä kɛ Kritho. <br />
Cua warɛgak ɛmɛ ŋa̱c kɛ latdɛ kɛ tɛ̈th lɔaac kɛ ŋa̱th kɛ mat kɛ ti̱et ŋäthä Krith-cini kɛnɛ tëk. Kä cuɛ diɛɛr Puɔl nyoth bä kɛ kui̱ duëël Kuɔth kä Pi-li-pi. <br />
Tin te rɛy buɔk <br />
1. Riet in nhiam 1:1-11 <br />
2. Ciaaŋ teekä Puɔl 1:12-26 <br />
3. Tëk rɛy Kritho 1:27—2:18 <br />
4. Cär kɛ kui̱ Ti-mo-thi kɛnɛ Ɛ-pa-pro-day-täth 2:19-30 <br />
5. Lui̱k kɛ kui̱ ji̱ tɛ̈r kɛnɛ rik 3:1—4:9 <br />
6. Puɔl kɛnɛ mäthnikɛ ni ji̱ Pi-li-pi 4:10-20 <br />
7. Guk ruac 4:21-23 <br />
<h3><a href="php.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
