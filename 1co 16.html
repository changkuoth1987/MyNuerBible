<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<p><br />
  16 <br />
  Muc kɛ kui̱ ji̱ ŋäthä <br />
  1Täämɛ kɛ kui̱ mucä kɛ nɛy tin ci Kuoth kɛ lɛy, guɔ̱ɔ̱rɛ ni duɔ̱ɔ̱p ëë ŋi̱i̱c ni ji̱ duëël Kuɔth kä Gä-lëë-cia. 2Kɛ cäŋ in jio̱l rɛy juɔkni diaal bi ramɔ kä yɛ duɔ̱ɔ̱r la̱th go̱lä, kä tɔ̱wɛ jɛ, ce̱tkɛ mi bi tekɛ rëp, kɛ ɣöö /ca muc bi lɛ dol mi wa̱a̱ ben. 3Kä mi wa̱a̱ cop, bä nɛy tin cia car ɛn ɣöö bi wä ja̱k kɛ warɛgak, kɛ ɣöö ba muckun naŋ kä Jɛ-ru-tha-lɛm. 4Mi cia jɛ car ɛn ɣöö bä wä bä, kä bikɛ rɔ̱ ma̱t ɣä. <br />
  Ca̱a̱p Puɔl <br />
  5Ɣän bä yɛ ben gui̱l mi wa̱a̱ rët kɛ Ma-tha-do-nia, (kɛ ɣöö göörä rët kɛ Ma-tha-do-nia,) 6kä dɔ̱ŋ bä te kɛɛl kɛ yɛ, kiɛ bä mäy thuk, kɛ kui̱ kä ɣöö bia ɣä nam rɛy ja̱lä, guäthɔ wa̱a̱ thi̱n ɔ. 7Kɛ ɣöö /cä gui̱lun go̱r ɛn täämɛ, ɣän bakä ni yɛ. Ɣän göörä jɛ ɛn ɣöö bä jääny kɛ yɛ kɛɛl, mi nhɔk Kuäär ɛ. 8Kä ɣän bä te kä Ɛ-pɛ-thäth amäni Cäŋ kä jiɛn dhieec. 9Kɛ ɣöö ca ɣä lëp thi̱i̱k ɛlɔ̱ŋ kɛ kui̱ läätdä mi gɔaa, kä tëëkɛ löök ti ŋuan. <br />
  10Mi wä Ti-mo-thi wä ben, tiɛtdɛ jɛ ɛn ɣöö bɛ thil mi dualkɛ jɛ rɛydun, kɛ ɣöö lätdɛ ni la̱t Kua̱r ni Yecu ce̱tkɛ ɣä. 11Kä ɛnɔ, a thil ram mi caany jɛ. Namɛ jɛ dupdɛ kɛ mal, kɛ ɣöö derɛ ben kä ɣä. Kɛ ɣöö diɛɛwä jɛ ɛn ɣöö bɛ ben kɛnɛ dämaari. <br />
  12Kɛ kui̱ dämandan ni A-pɔ-löth, ɣän cä jɛ läŋ ɛlɔ̱ŋ ɛn ɣöö bɛ yɛ gui̱l kɛnɛ dämanikɔn tin kɔ̱kiɛn, kä duundɛ ɣöö /ken Kuoth ɛ nhɔk ɛn ɣöö bɛ ben kä yɛ ɛn täämɛ. Bɛ ben, mi wëë tekɛ gua̱a̱th. <br />
  Ruac in jɔak <br />
  13Niɛkɛ rɔ, cuɔ̱ŋɛ a bum rɛy ŋäthädun, a lo̱ckun bum, kä buɔ̱mɛ. 14La̱tdɛ lätkun diaal kɛ nhök. <br />
  15Täämɛ dämaari, ŋa̱cɛ jɛ ɛn ɣöö ji̱ gɔaal Thɛ-pa-näth kɛ kɛn nɛy tëë jio̱l tëë rietkɛ rɔ̱ dueeri kä A-ke-ya, kä cikɛ rɔ̱ ka̱m luäk nɛɛni tin ci Kuoth kɛ lɛy. 16La̱ŋä yɛ ɛn ɣöö bia rɔ̱ ka̱m luäk nɛɛni ti ce̱tkɛ tɔ̱, kɛ nɛy diaal tin lät kɛɛl kɛ kɛ. 17Ɣän tɛth lɔcdä kɛ ben Thɛ-pa-näth kɛnɛ Por-tu-na-täth kɛ A-ke-kuth, kɛ ɣöö cikɛ lät kɛ gua̱a̱thdun mëë ta̱yɛ jɔ̱ɔ̱r, 18kɛnɛ ɣöö cikɛ yiëëdä jakä gɔaa amäni yieykun. Inɔ ŋiɛcɛ nɛy ti ce̱tkɛ tɔ̱. <br />
  19Nërkɛ yɛ ɛ duël Kuɔth tin te kä E-cia. Nërkɛ yɛ ɛlɔ̱ŋ rɛy Kua̱r ni Yecu ɛ A-kui-lä kɛnɛ Pɛ-rith-ka, kɛɛl kɛ ji̱ duëël Kuɔth in te dhɔriɛn. 20Dämuɔɔri diaal nërkɛ yɛ. A ramɔ ner ramɔ kɛ ci̱em nho̱kä mi rɛl rɔ. <br />
21Ner ɛmɛ gɔ̱ɔ̱rɛ ɣän Puɔl kɛ tetdä pa̱ny. 22Mi tëëkɛ ram mi thil nhök kɛ Kuäär, a jɛ lamkɛ. Kuäära, bër! 23A puɔ̱th Kua̱r ni Yecu tekɛ yɛ. 24A nhök tekɛ yɛn diaal rɛy Kritho Yecu. Inɔnɔ. </p>
<h3><a href="1co chapter.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<p><br />
</p>
</body>
</html>
