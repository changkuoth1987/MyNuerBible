<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<p>3 <br />
  Ciöt Kuɔth Nhial kɛ Tha-muɛl <br />
  1Täämɛ cu dho̱o̱l ni Tha-muɛl Kuoth Nhial lätikä kɔɔr Eli. Kä ɛn ni̱ni tɔ̱tɔ̱ ruac Kuoth dakɛ. Thilɛ nyuuthni ti ŋuan. <br />
  2Ɛn wa̱nɛ mɔ Eli cɛ waŋdɛ yäm, /cɛ gui̱c, tëë tɔ̱ɔ̱cä gua̱a̱thdɛ. 3Kä lɛmbär Kuɔth ŋotdɛ kɛ dɔap, kä Tha-muɛl tɔ̱ɔ̱cɛ rɛy luaak Kuɔth Nhial in te Thanduk matdä ruac Kuɔth thi̱n. 4Ɛ jɛn cu Kuoth Nhial ciöt i̱, “Tha-muɛl!” Kä cu Tha-muɛl wee i̱, “Ɣän nɛn!” 5Kä cuɛ riŋ kä Eli, kä cuɛ jɛ jiök i̱, “Ɣän nɛn, min ci ɣä cɔl.” Kä cu Eli ɛ jiök i̱, “/Ka̱n ciöt. Locni tɔ̱ɔ̱c.” Ɛ jɛn cuɛ loc tɔ̱ɔ̱c. 6Kä cu Kuoth Nhial rɔ nyɔk kɛ ciöt i̱, “Tha-muɛl!” Kä cu Tha-muɛl rɔ jiɛc kä cuɛ wä kä Eli, kä cuɛ wee i̱, “Ɣän nɛn, min ci ɣä cɔl.” Kä cu Eli wee i̱, “/Ka̱n ciöt, gatdä, loc ni tɔ̱ɔ̱c.” 7Kä täämɛ Tha-muɛl ŋotdɛ /kenɛ Kuoth Nhial ni ŋa̱c kä /ken ruac Kuɔth Nhial ni ben kä jɛ. 8Kä cu Kuoth Nhial Tha-muɛl nyɔk kɛ ciöt in diɔ̱kdiɛn. Kä cuɛ rɔ jiɛc cuɛ wä kä Eli, wee i̱, “Ɣän nɛn, min ci ɣä cɔl.” Kä cu Eli ɛ tim i̱ Kuoth Nhial ɛ jɛn cɔɔl dho̱o̱l ɔ. 9Kɛ kui̱ ɛmɔ cu Eli Tha-muɛl jiök i̱, “Wër locni tɔ̱ɔ̱c. Mi wee ji̱ cɔl, wër i̱, ‘Ruacni Kuoth Nhial, kɛ ɣöö liŋ ja̱ŋdu jɛ.’ ” <br />
  10Kä cu Kuoth Nhial ben cuɔ̱ŋ ɛn wi̱ni, cuɛ ciöt ce̱tkɛ min wen i̱, “Tha-muɛl! Tha-muɛl!” kä cu Tha-muɛl wee i̱, “Ruacni kɛ ɣöö liŋ ja̱ŋdu jɛ.” 11Kä cu Kuoth Nhial Tha-muɛl jiök i̱, “Nɛnɛ, ɣän tëë kɛ mi bä lät kä I-thɛ-rɛl, mi bi ji̱th raam mi bi jɛ liŋ jak kä li̱ŋ. 12Ɛn cäŋ ɛ mɔ bä tëë diaal tëë cä lat kɛ kui̱ dhɔaar Eli jak kä thuɔ̱ɔ̱k ni tukädɛ amäni guutdɛ. 13Kä bä la̱r jɛ i̱ bä dhɔrɛ duäc a thil pek, kɛ kui̱ dui̱rä min ŋäcɛ. Ci gaatkɛ ɣä lät kä mi jiääk, kä /kenɛ kɛ luek. 14Kɛ kui̱c ɛmɔ ɣän cä dhɔr Eli yac kɛ ɣöö thilɛ luur kiɛ muc mi bi jiäk dhɔaar Eli woc amäni cäŋ.” <br />
  15Cu Tha-muɛl niɛɛn mäni runwaŋ. Cuɛ thi̱i̱k luaak Kuɔth Nhial lɛp. Kä cuɛ dual kɛ ɣöö bɛ ruac la̱t Eli. 16Duundɛ ɣöö cu Eli Tha-muɛl cɔl kä cuɛ jɛ jiök i̱, “Tha-muɛl gatdä.” Kä cu Tha-muɛl wee i̱, “Ɣän nɛn.” 17Kä cu Eli Ɛ jiök i̱, “Ɛŋu ɛn nëë cɛ la̱r ji̱? Cu jɛ tëë kä ɣä. Bi Kuoth mi ce̱tkɛ nɔ lät kä ji̱, mi wi̱i̱ tin diaal tin cɛ la̱r ji̱ wä tëë kä ɣä.” 18Inɔ cu Tha-muɛl jɛ la̱t ti diaal thilɛ mi cuɛ tëë kä jɛ. Kä cu Eli wee i̱, “Ɛ Kuoth Nhial. A jɛ lät mɔ gɔaa kɛ jɛ mɔ.” <br />
19Cu Tha-muɛl piith kä te Kuoth Nhial kɛ jɛ kɛɛl. Kä cuɛ rieet Tha-muɛl jak kä thuɔ̱k. 20Kä cu ji̱ I-thɛ-rɛl diaal a känɛ ni kä Daan a wä ni Ber-cɛ-ba Tha-muɛl ŋa̱c ɛn ɣöö ɛ gök Kuɔth Nhial. 21Kä la Kuoth Nhial rɔ a nyuuth kä Cilo, kä cuɛ rɔ nyuɔ̱th Tha-muɛl thi̱n kɛ ruacdɛ. Kä cu ruac Tha-muɛl ben kä ji̱ I-thɛ-rɛl diaal. </p>
<h3><a href="1sa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<p><br />
</p>
</body>
</html>
