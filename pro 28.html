<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
28 <br />
1La ram mi dual dual rɔ a bar <br />
cäŋ thilɛ ram jooc jɛ, <br />
kä ram tekɛ luth la ŋɛ̈ɛ̈nyɛ <br />
ce̱tkɛ lony. <br />
2La wec a tekɛ ruëëc ti ŋuan <br />
mi tëë kɛ ko̱o̱ri, <br />
duundɛ ɣöö ku ram mi <br />
ŋäc ŋɔak kä te lɔcdɛ <br />
kɛ tiit jɛ la rɔm cuɔ̱ŋ. <br />
3Rueec mi ciɛŋ can a jiäk, <br />
ce̱tdɛ kɛ nhiaal kuɔny in <br />
la bɛl a näk. <br />
4Nɛy tin /ca ŋuɔ̱t guur, <br />
guɔ̱ɔ̱rkɛ ni ji̱ jiäkni, <br />
kä nɛy tin guɔ̱ɔ̱rkɛ ŋuɔ̱t <br />
gakɛ kɛ kɛ. <br />
5Kä nɛy ti ji̱ jiäkni <br />
/ca thuɔ̱k ŋäc, <br />
kä nɛy tin görkɛ Kuoth Nhial <br />
ŋa̱ckɛ jɛ agɔaa. <br />
6Gɔaa ni ram mi can mi <br />
thil bɛ̈ɛ̈l, <br />
kä ram mi riäŋ riäŋ <br />
mi thil luth. <br />
7Gat mi pɛl tiitdɛ ŋuɔ̱t, <br />
kä gat mi mäth kɛ nɛy ti jiäk <br />
ɛ pöc kä gua̱n. <br />
8Kä ram reep ria̱ŋdɛ kɛ käni <br />
kä ti ŋuan kä naath, <br />
ba ria̱ŋdɛ ka̱n ɛ ram mi <br />
moc can. <br />
9Ram /ci ŋuɔ̱t luth, <br />
ni palɛ bä ba jɛ lo̱k. <br />
10Kä ram wä gua̱n cuŋni <br />
buath dui̱rä, <br />
bɛ pɛn rɛy puɔ̱ɔ̱lɛ. <br />
Kä ram thil bɛ̈ɛ̈l ba ba̱ny ti gɔw. <br />
11Dëë ram mi riäŋ ɛ car i̱ pɛlɛ, <br />
duundɛ ɣöö leny ram mi can <br />
mi ŋäc ŋɔak jɛ. <br />
12Mi ci ram mi gɔaa ben nhial, <br />
la tëë kɛ tɛ̈th lɔaac <br />
mi di̱i̱t. <br />
Kä mɔ ci ben ni ram mi <br />
jiääk nhial ɔ, <br />
la naath rɔ a teey. <br />
13Kä ram teey dueerkɛ /cɛ gɔaa, <br />
kä ram lat dueerkɛ jekɛ nhök. <br />
14Puɔ̱th akɛ ram luth Kuoth Nhial <br />
ni ciaŋ, <br />
kä ram mi bum lɔcdɛ <br />
bɛ riɛk jek. <br />
15Thilɛ can lua̱ŋ kä rueec <br />
mi jiääk, <br />
ce̱tdɛ nikɛ lony kɛnɛ <br />
lɛt kɛ kɛ. <br />
16Rueec mi thil pɛl, <br />
ɛ rɛŋ mi tekɛ ciaŋ <br />
mi jiääk. <br />
Kä ram lat cuɔ̱ŋ bi ni̱nkɛ <br />
jääny wi̱i̱ muɔ̱ɔ̱n. <br />
17Kä mi ci raan raan näk, <br />
a jɛ na̱kɛ. <br />
Kä a jɛ thil ram mi luäk jɛ. <br />
18Kä ram mi cuŋ dupkɛ, bɛ kään, <br />
kä ram gɔ̱ŋ dupkɛ, <br />
bɛ pɛn rɛy kɔ̱kä. <br />
19Kä ram wä mundɛ la̱t, <br />
bɛ tekɛ mi̱eth mi di̱i̱t, <br />
kä ram mi /ci lät, <br />
bɛ jek ni can. <br />
20Kä ram mi gɔaa bɛ puɔ̱th jek, <br />
kä ram mi pɛ̈th kɛ ɣöö <br />
bɛ ria̱ŋ jek, ba duäc. <br />
21Nyuɔ̱th duɔɔthni mɛɛtdä ɛ duer, <br />
kä ŋotdɛ bi raan duer la̱t <br />
kɛ kui̱ mi̱eth. <br />
22Ram mi nhɔk ni rɔ pɛ̈thɛ <br />
kɛ ɣöö bɛ ria̱ŋ jek, <br />
kä kui̱cɛ jɛ i̱ liip canɛ. <br />
23Ram mi lueek raan kä mi jiäk, <br />
gɔaa ni jɛn, <br />
kä ram mi liak raan baaŋ <br />
kɛ lɛpdɛ. <br />
24Ram mi mac gua̱n kɛnɛ man <br />
kä bɛ wee i̱, <br />
“Nɔmɔ /ciɛ duer,” <br />
jɛn ɛ ram kɛl kä kuëël. <br />
25Lät ram mi nhɔk ni rɔ <br />
kärɔa rik, <br />
kä ram mi ŋäth ni <br />
Kuoth Nhial riäŋɛ. <br />
26Kä ram mi ŋääth ni ca̱rɛ, <br />
ɛ dɔ̱a̱r. <br />
Kä ram guur ni pɛl bɛ kään. <br />
27Ram mi moc can, /cɛ bi can, <br />
kä ram mi niin waŋdɛ kɛ can <br />
lam kɛ jɛ. <br />
28Kä mɔ ci ram mi jiääk <br />
ben nhial ɔ, <br />
la teey naath rɔ. <br />
Kä mɔ cɛ li̱w ɔ, <br />
la reep cuŋ rɔ. <br />
<h3><a href="pro chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
