<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
78 <br />
Ŋa̱th Kuɔth kɛ I-thɛ-rɛl mi thil ŋa̱th <br />
(Dit A-thap) <br />
1Liɛŋɛ ŋi̱i̱cdä lö nɛɛkä, <br />
pa̱lɛ ji̱thkun piny kɛ ruacdä! <br />
2Ɣän latdä ruac cäätdä, <br />
bä rieet ti kui̱c yɛn kɛ <br />
kä te thi̱n ni wal lat, <br />
3rieet ti canɛ liŋ kä ŋa̱cnɛ, <br />
ti ca la̱tkɔn ɛ gua̱nikɔn. <br />
4/Canɛ kɛ bi teey kä gaatkiɛn, <br />
banɛ kɛ la̱t ri̱c tɔ̱ bi ben tɔ̱, <br />
kɛn lät Kuɔth tin gɔw kɛnɛ buɔ̱mdɛ, <br />
kɛ lätkɛ tin ga̱ŋkɛ naath. <br />
5Cuɛ luëëk la̱t ji̱ Je-kɔb, <br />
kä cuɛ ŋuɔ̱t la̱t ji̱ I-thɛ-rɛl, <br />
tëë cɛ la̱r gua̱nikɔn kɛ ɣöö bakɛ <br />
ŋi̱i̱cni gaatkiɛn. <br />
6Kɛ ɣöö bi ri̱c tin bi ben kɛ ŋa̱c, <br />
kɛn gaat tin ŋot <br />
ɛ /ka̱n ni dap, <br />
kä bikɛ kɛ lɛ la̱t gaatkiɛn. <br />
7Inɔ bikɛ ŋa̱thdiɛn la̱th <br />
kä Kuoth, <br />
kä /ca lät Kuɔth bi lɛ pa̱l ruëëc, <br />
kä ba cu tit ni luëëkɛ. <br />
8Kä /cikɛ bi ce̱tkɛ gua̱ni, <br />
ri̱c ëë bum wi̱cdiɛn <br />
kä ji̱ nyuɔɔni, <br />
ɛn ri̱c in /ci lɔcdiɛn cuŋ, <br />
kɛn nɛy tin /ci yiëëdiɛn <br />
ŋäth ni Kuoth. <br />
9Kä ji̱ Ɛ-pa-rim cikɛ rɔ̱ <br />
moc bääri, <br />
kä la barkɛ rɔ̱ kɛ cäŋ köör. <br />
10Kä /ci kɛn mat ruac Kuɔth tit, <br />
kä /ca guur ni ŋuɔ̱tkɛ. <br />
11Kä cikɛ lätkɛ pa̱l ruëëc, <br />
kɛnɛ lät tin ga̱ykɛ naath <br />
tin cɛ la̱t. <br />
12Cɛ ti ga̱ykɛ naath la̱t <br />
nhiam gua̱ni, <br />
rɛy rööl I-jëp kɛnɛ <br />
mun Dho-an. <br />
13Kä cuɛ bar da̱a̱k ni däär, <br />
kä cuɛ kɛ jak kä <br />
wä kɛ rɛydɛ, <br />
kä cuɛ pi̱w kek ce̱tnikɛ kek. <br />
14Kɛ cäŋdäär la kɛ a bo̱o̱thɛ <br />
kɛ pua̱r, <br />
kä kɛ wäär la bo̱o̱thɛ kɛ <br />
kɛ mac. <br />
15Kä cuɛ pääm wuth rɛy dɔaar, <br />
kä cuɛ kɛ moc pi̱w ti ŋuan ti <br />
ce̱tnikɛ pi̱w yiëër. <br />
16Kä cuɛ kɛ moc kɛ pi̱w rɛy pa̱a̱m, <br />
cuɛ pi̱w jak kä lo̱ny <br />
ce̱tnikɛ pi̱ kiɛri. <br />
17Kä cukɛ ŋot kɛ mi lät kɛnɛ <br />
kä duer, <br />
cukɛ rɔ̱ luɔ̱c Kuoth Nhial in <br />
Di̱t ni Jɛn rɛy dɔaar. <br />
18Kä cukɛ Kuoth ɣɔ̱n nikɛ lo̱ckiɛn <br />
kɛ thiecdiɛn kɛ mi̱eth in görkɛ. <br />
19Kä cukɛ Kuoth lat jɔ̱ɔ̱r wäkɛ i̱, <br />
“Dëë Kuoth mi̱eth ku ŋun <br />
rɛy dɔaar? <br />
20Kä mëë cɛ päm yɔ̱t <br />
cu pi̱w ben raar, <br />
kä cu löli tööl kɛ pi̱w. <br />
Kä jɛn derɛ juray ŋun, <br />
kiɛ derɛ nɛɛkɛ moc kɛ ri̱ŋ?” <br />
21Kɛ kui̱c ɛmɔ mëë ci Kuoth Nhial <br />
ɛ liŋ, cuɛ gaak ɛlɔ̱ŋ, <br />
cuɛ mac jäk kä Je-kɔb, <br />
kä cu kɛ̈cdɛ ben kä I-thɛ-rɛl, <br />
22kɛ ɣöö thilɛ kɛ ŋa̱th kɛ Kuoth, <br />
kä /ca buɔ̱m känädɛ ŋäth. <br />
23Kä ŋotdɛ ruacɛ kɛ pua̱a̱r nhial, <br />
kä cuɛ thiekni nhial lɛp. <br />
24Kä cuɛ kɛ wuɔ̱c mana mi ba cam <br />
ce̱tnikɛ nhiaal, <br />
kä cuɛ kɛ moc bɛl puɔ̱rä. <br />
25Cu naath mi̱th kɛ mi̱th <br />
jaakni Kuɔth, <br />
cuɛ kɛ jäk kä mi̱th ti ŋuan. <br />
26Kä cuɛ jiɔam kuec känyä ca̱ŋ <br />
jak kä put puɔ̱rä, <br />
kä kɛ buɔ̱mdɛ cuɛ jiɔam kuec <br />
cuëëc jak kä put, <br />
27cuɛ kɛ wuɔ̱c ri̱ŋ ti ŋuan <br />
ti ce̱tnikɛ tup, <br />
kɛnɛ diit juäät ti ŋuan ti <br />
ce̱tnikɛ liɛt thuɔk yiëër. <br />
28Cu Kuoth kɛ jak kä pɛn <br />
rɛy wecdiɛn, <br />
kui̱ni diaal guäth in <br />
ciɛŋ kɛn ɛ. <br />
29Cukɛ mi̱th a bikɛ ria̱ŋ, <br />
kɛ ɣöö ci Kuoth kɛ ka̱m <br />
mëë ca go̱r. <br />
30Duundɛ ɣöö mëë ŋotkɛ <br />
ɛ /ka̱n mëë ca go̱r <br />
ɛ kɛn ni päl, <br />
ni mëë ŋot mi̱eth ni thokdiɛn, <br />
31cu kɛ̈c Kuɔth ben kä kɛ, <br />
cuɛ nɛy tin bumnikɛn <br />
rɛydiɛn näk, <br />
kɛn ŋuɛ̈tni I-thɛ-rɛl. <br />
32Kä niɛ rɛy kä ti̱ti̱ ŋotkɛ <br />
kɛ mi lät kɛn dueer, <br />
niɛ lätkɛ tin ga̱ykɛ naath, <br />
/ca kɛ ŋäth. <br />
33Kɛ kui̱c ɛmɔ cɛ ni̱nkiɛn jak <br />
kä thuk ɛ yut ce̱tnikɛ yiëë <br />
mi ca ŋɔk, <br />
kä cikɛ runkiɛn thuk rɛy däkä. <br />
34Kä mɔ ci Kuoth kɛ näk ɔ, <br />
la kɛn jɛ cua̱ go̱o̱r, <br />
la kɛn dueerkiɛn a päl, <br />
bikɛ Kuoth go̱r nikɛ <br />
lɔcdiɛn kɛɛliw. <br />
35La kɛn jɛ cua̱ tiim ɛn ɣöö <br />
Kuoth ɛ ko̱tdiɛn, <br />
ɛn Kuoth Nhial in Dit ni Jɛn <br />
ɛ luääkdiɛn. <br />
36Duundɛ ɣöö la kɛn a pɛl ni jɛ <br />
kɛ thukiɛn, <br />
kä lät kɛn ni jɛ kac <br />
kɛ lëëpkiɛn. <br />
37/Ci kɛnɛ nhɔk kɛ lo̱ckiɛn, <br />
kä /ca ŋäth ni mat ruacdɛ. <br />
38Kä ŋotdɛ tëë kɛ päl lɔaac piny, <br />
kä pälɛ kɛ dueerkiɛn, <br />
kä jɛn /cɛ kɛ däk, <br />
la gakdɛ a pälɛ gua̱thni ti ŋuan, <br />
kä /ca kɛ̈cɛ ɛlɔ̱ŋ. <br />
39La jɛ a caarɛ ɛn ɣöö kɛ naath, <br />
ce̱tkɛ kɛ jiɔam in la lɔkɛ <br />
kä /ci luny jɔk. <br />
40Cikɛ rɔ̱ kulɛ luɔ̱c jɛ nikä di <br />
rɛy dɔaar, <br />
kä cikɛ lɔcdɛ jak kä jiɛth <br />
däär paan! <br />
41La kɛn jɛ a ɣɔ̱n kä ca ɣɔ̱n, <br />
la kɛn Kuoth I-thɛ-rɛl <br />
a jak kä ŋɛ̈ɛ̈ny. <br />
42Kä /ci kɛn buɔ̱mdɛ car <br />
kɛ wuɔ̱thkiɛn, <br />
kiɛ cäŋ ëë käänɛ nikɛ <br />
kä gua̱n tɛ̈r. <br />
43Cäŋ ëë nyoothɛ ni lätkɛ tin <br />
ga̱ykɛ naath kä I-jëp, <br />
mëë lätdɛ ti ga̱ykɛ naath <br />
ro̱o̱l Dho-an. <br />
44Cuɛ yiër ji̱ I-jëp pi̱kiɛn <br />
locni riɛm, <br />
kɛ ɣöö /cikɛ pi̱kiɛn bi maath. <br />
45Kä cuɛ rɛydiɛn jäk kä luaŋ <br />
mi di̱i̱t mi cukɛ cam, <br />
kä cuɛ kɛ jäk kä guëëk <br />
ti cukɛ däk. <br />
46Kä cuɛ dɛy walkiɛn jäk kä kɔ̱m, <br />
kä cuɛ bɛlkiɛn luɔ̱ny kɔryɔm. <br />
47Kä cuɛ ka̱a̱k walkiɛn däk <br />
kɛ nhiaal guiiyni, <br />
kä cuɛ jiɛn ŋɔa̱a̱pdiɛn <br />
näk kɛ but. <br />
48Kä cuɛ ɣɔ̱ɔ̱kiɛn jak kä na̱kɛ <br />
ɛ nhiaal guiiyni, <br />
kä cua detkiɛn näk <br />
ɛ ma̱a̱r nhial. <br />
49Kä cuɛ ŋɛ̈ɛ̈nydɛ luɔny rɛydiɛn, <br />
gak däkädɛ min di̱i̱t, <br />
kä cuɛ kɛ jäk kä ja̱a̱k <br />
ti bikɛ däk. <br />
50Cɛ duɔ̱ɔ̱p rialikä kɛ kui̱ gaakdɛ, <br />
kä /kenɛ kɛ gaŋ kä lia̱a̱, <br />
cuɛ kɛ pa̱l ɣöö bi juey kɛ näk. <br />
51Cuɛ key diaal näk kä I-jëp, <br />
kɛn key nath diaal cuɛ <br />
kɛ näk rɛy ti̱ecni Ɣɛ̈m. <br />
52Kä cuɛ nɛɛkɛ bo̱th ce̱tnikɛ det <br />
ti rɔɔm, <br />
cuɛ kɛ bo̱th ce̱tnikɛ det <br />
rɛy dɔaar. <br />
53Cuɛ kɛ bo̱th kɛ mak, <br />
kɛ ɣöö cikɛ bi dual, <br />
duundɛ ɣöö cu bar <br />
ji̱ tɛ̈riɛn muɔy. <br />
54Kä cuɛ nɛɛkɛ nööŋ muundɛ <br />
min rɛl rɔ, <br />
cuɛ kɛ naŋ wi̱i̱ni päämni <br />
tëë cɛ ka̱n. <br />
55Kä cuɛ döör juɔc raar <br />
nhiamdiɛn, <br />
kä cuɛ ka̱mkɛ ala mundiɛn, <br />
kä cuɛ thok duëël ji̱ <br />
I-thɛ-rɛl ka̱m ti̱eckiɛn. <br />
56Kä ŋotdɛ ɣɔ̱n kɛn Kuoth, <br />
kä cikɛ rɔ̱ luɔ̱c Kuoth Nhial in <br />
Di̱t ni Jɛn. <br />
Kä /ken kɛn luëëkɛ tit, <br />
57duundɛ ɣöö cukɛ thil ŋa̱th, <br />
kä cukɛ lät a jiäk <br />
ce̱tnikɛ gua̱ni, <br />
ce̱tkɛ nikɛ bäär mi gɔ̱ŋgɔ̱ŋ <br />
mi /ci lot ni duɔ̱ɔ̱p. <br />
58Cukɛ jakni Kuoth kä gak <br />
kɛ gua̱th palikiɛn, <br />
cikɛ jɛ jak kä tekɛ tiɛɛl kɛ <br />
kui̱ kuthni jiɛnkiɛn. <br />
59Kä mëë ci Kuoth kɛ liŋ, <br />
cuɛ ŋɛ̈ɛ̈ny ɛlɔ̱ŋ, <br />
cuɛ I-thɛ-rɛl lo̱k <br />
kɛ lo̱k mi di̱i̱t. <br />
60Cuɛ duelɛ min te kä Cilo päl, <br />
ɛn kɛmɛ mëë cieŋɛ thi̱n <br />
rɛy nath. <br />
61Kä cuɛ thanduk bumädɛ jak <br />
kä pɛ̈ckɛ, <br />
ɛn buɔ̱mdɛ cɛ jɛ jak kä naŋkɛ <br />
ɛ ji̱ tɛ̈r. <br />
62Cɛ nɛɛkɛ pa̱l ɣöö bakɛ näk <br />
kɛ mut, <br />
cuɛ gaak ɛlɔ̱ŋ kɛ nɛɛkɛ. <br />
63Cu mac ŋuɛ̈tni wutnikiɛn pɛt, <br />
kä cu ŋuɛ̈tni nyieetkiɛn thil <br />
nɛy ti kuɛ̈nkɛ kɛ. <br />
64Kä cua bööth palädiɛn näk <br />
kɛ mut, <br />
kä /ka̱n kɛ par ɛ mänkiɛn. <br />
65Kä cu Kuäär ni Kuoth rɔ jiɛc <br />
ce̱tkɛ mi kerɛ ni̱n, <br />
cuɛ rɔ jiɛc ce̱tkɛ wut mi <br />
ci yɔ̱ŋ kɛ kɔaŋ. <br />
66Kä cuɛ ji̱ tɛ̈rɛ dua̱c piny, <br />
kä cuɛ kɛ moc kɛ mi do̱raar. <br />
67Kä cuɛ duel Je-kɔb lo̱k, <br />
kä /kenɛ thok duëël <br />
Ɛ-pa-rim mɛk. <br />
68Duundɛ ɣöö cuɛ wä mɛk ni <br />
thok duëël Juda, <br />
jɛn Päm Dha-yɔn in nhɔkɛ. <br />
69Cuɛ duelɛ la̱t ce̱tnikɛ <br />
päm mi bäär, <br />
ce̱tdɛ nikɛ piny in cɛ la̱t <br />
ala do̱raar. <br />
70Cuɛ ja̱ŋdɛ ni Dee-bid mɛk, <br />
cuɛ jɛ ka̱n ni yien deet. <br />
71Cuɛ jɛ ka̱n ni yien deet <br />
cuɛ jɛ nööŋ, <br />
kä bɛ nɛɛkɛ ni <br />
ji̱ Je-kɔb ben yien, <br />
kɛn nɛɛkɛ ni ji̱ I-thɛ-rɛl. <br />
72Cu Dee-bid kɛ yien kɛ lɔc <br />
mi thil tiɛɛl, <br />
kä cuɛ kɛ bo̱th kɛ ŋäc mi ro̱ŋ. <br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
