<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
71 <br />
Pal wutdä mi di̱i̱t <br />
1Ɣän cä tëkdä lua̱k ji̱ <br />
lö Kuoth Nhial, <br />
ɛ ɣän /ca lɛ moc kɛ pöc. <br />
2Kɛ kui̱ cuŋniku kän ɣä <br />
kä luäk ɣä, <br />
gäŋni ji̱thdu ɣä kä kän ɣä. <br />
3Jakni rɔ kä päm ga̱ŋdä, <br />
mi dëë la wa̱a̱ thi̱n <br />
gua̱thni diaal, <br />
lat ɣöö bi ɣä kän, <br />
kɛ ɣöö ɛ ji̱n ko̱tdä <br />
kä gääŋdä. <br />
4Käm ni ɣä raar lö Kuothdä <br />
tetni ji̱ dueeri, <br />
kuekni ɣä raar tetni <br />
ji̱ tiilä kɛnɛ nɛy tin thil <br />
cuŋ kɛ ji̱ nyuɔɔni. <br />
5Kɛ ɣöö ɛ ji̱n ŋa̱thdä lö Kuoth, <br />
ɛ ji̱n ŋa̱thdä lö Kuoth Nhial <br />
ni ŋuɛɛtädä. <br />
6Ɣän cä rɔ thieŋ ji̱ ni mëë <br />
pay ɣä dap, <br />
kä ɛ ji̱n ɛ nëë mɛɛk ɣä <br />
jic maar. <br />
Ɣän bä liak ni ji̱ ni ciaŋ. <br />
7Ɣän cä la nyuuth kä nɛy ti ŋuan, <br />
duundɛ ɣöö ɛ ji̱n gääŋdä <br />
mi bum, <br />
8Ci thokdä thia̱ŋ kɛ liakdu, <br />
latdä wuɔ̱tdu kɛ cäŋ kɛɛliw. <br />
9/Cu ɣä yiäk mi wa̱a̱ wä dɔŋ, <br />
/cu ɣä päl mi wä <br />
buɔ̱mdä thuuk. <br />
10Kɛ ɣöö ruac ji̱ tɛ̈rä kɛ kui̱dä, <br />
kɛn nɛy tin görkɛ näkdä <br />
duɔlkɛ kɛ kui̱dä. <br />
11Kä ruackɛ wäkɛ i̱, <br />
“Ci Kuoth ɛ päl, <br />
juɔcɛ jɛ kä ka̱pɛ jɛ, <br />
kɛ ɣöö thil ram mi <br />
bi jɛ luäk.” <br />
12Cu lɛ na̱n kɛ ɣä lö Kuoth, <br />
bër ku ɣä ben luäk kɛ pɛ̈th <br />
lö Kuothdä! <br />
13Ɛ nɛy tin gɔanykɛ ɣä <br />
ba däk kɛ pöc, <br />
ɛ nɛy tin görkɛ muɔ̱cdä buɔ̱t <br />
kuɔ̱mkɛ ɛ pöc kɛnɛ buar. <br />
14Duundɛ ɣöö bi ŋa̱thdä te thi̱n <br />
ɛ wee wä, <br />
kä ŋotdɛ ɣän bä ji̱ puany <br />
ciaŋ ciaŋ. <br />
15Ɣän bä lät cuŋniku lat, <br />
ɣän bä lät känädu diaal lat <br />
kɛ cäŋ kɛɛliw, <br />
ni min leny pekdiɛn ŋäcdä. <br />
16Ɣän bä buɔ̱m lätni Kua̱r <br />
ni Kuoth Nhial liak, <br />
ɣän bä liak ni cuŋku, <br />
cuŋku ni ji̱n kärɔaadu. <br />
17Ji̱n ci ɣä ŋi̱eec ni ŋuɛɛtädä <br />
lö Kuoth, <br />
kä ɣän ŋuɔtdä lat ni lätku <br />
tin ga̱ykɛ naath. <br />
18Ɛ cäŋ mi wa̱a̱ dɔŋ <br />
ɛ ci mi̱emkä low, <br />
/cu ɣä päl ruëëc lö Kuoth. <br />
Amäni mi cä buɔ̱mdu lat rɛy ri̱cni <br />
diaal tɔ̱ bi ben tɔ̱. <br />
19Kä cuŋku kɛnɛ buɔ̱mdu cikɛ <br />
räth ni nhial puɔ̱ɔ̱rä <br />
lö Kuoth. <br />
Ji̱n ci ti ga̱ykɛ naath la̱t, <br />
Kä ɛŋa mi cäätkɛ ji̱ <br />
lö Kuoth? <br />
20Cäŋ ni mɔ ci ɣä jak kä nɛ̈ɛ̈nä, <br />
rik ti ŋuan kɛnɛ ti <br />
bɛ̈c bɛ̈ɛ̈c ɔ, <br />
bi tëkdä nyɔk kɛ luuc, <br />
bi jɛ luɔ̱ɔ̱c jɔk ni piny muɔ̱ɔ̱n <br />
bi ɣä nyɔk kɛ loc teekä. <br />
21Ji̱n bi luthdä rep, <br />
kä bi ɣä nyɔk kɛ <br />
mi buumi ɣä. <br />
22Ɣän bä ji̱ puany nikɛ thom, <br />
kɛ kui̱ gɔɔyädu lö Kuothdä. <br />
Ɣän bä ji̱ kët diit liakä kɛ thom, <br />
lö Kuoth I-thɛ-rɛl. <br />
23Ɣän bä ji̱ liak kɛ diit <br />
tɛthä lɔaac, <br />
mi wa̱a̱ ji̱ wä puany kɛ diit, <br />
kä bi tieeydä ji̱ puany bä, <br />
kɛ ɣöö ci jɛ luäk. <br />
24Kä bi lɛpdä lat ni gɔɔy <br />
luäkädu kɛ cäŋ kɛɛliw, <br />
kɛ kui̱ nɛɛni tin görkɛ <br />
muɔ̱cdä buɔ̱t, <br />
cakɛ moc kɛ pöc kɛnɛ buar. <br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
