<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
48 <br />
Kuoth ɛ Cääk kä Lueel <br />
1Liŋ nɛmɛ lö dhɔr Je-kɔb, <br />
yɛn tin cɔalkɛ kɛ ciöt I-thɛ-rɛl, <br />
yɛn nɛy tin la kar Juda, <br />
tin yäc kɛ ciöt Kuɔth Nhial, <br />
tin liakɛ Kuoth I-thɛ-rɛl, <br />
duundɛ ɣöö /cia lät ni <br />
thuɔ̱k kɛnɛ cuɔ̱ɔ̱ŋ. <br />
2Yɛn nɛy ti cɔalɛ rɔ̱ i̱ ji̱ wec <br />
in rɛl gɔɔydɛ rɔ, <br />
tin nɔ̱a̱kɛ rɔ Kuoth I-thɛ-rɛl, <br />
min cɔalkɛ ciötdɛ Kuoth Nhial <br />
in la Ruey Ɣɔaa. <br />
3Ɣän cä tëë kɔn lat ni wal, <br />
cäkɛ lat kɛ thokdä <br />
a cäkɛ jak kä ŋa̱ckɛ, <br />
cua̱kɛ la̱t kä cukɛ cu tuɔɔk. <br />
4Kɛ ɣöö ŋa̱cä buɔ̱m wecdu, <br />
kä bum ŋuäkdu ce̱tnikɛ <br />
ladiit, <br />
kä bum wi̱cdu ce̱tnikɛ <br />
ciɛk in yian, <br />
5ɣän cäkɛ la̱t ji̱ ni wal, <br />
a /ken kɛ ni tuɔɔk <br />
cäkɛ la̱t ji̱, <br />
kɛ kui̱c ɛmɔ /ci dëë wee i̱, <br />
“Ci kuth jiɛnkä kɛ la̱t, <br />
cakɛ lat ɛ walkä <br />
kɛnɛ kolaaŋkä.” <br />
6Ci ti̱ti̱ liŋ ɛn täämɛ, <br />
guickɛ kɛn diaal, <br />
a /cikɛ bi ku lat? <br />
A tookɛ niɛ walɛ a wä nhiam <br />
bä ji̱ la̱t tin pay tuɔɔk, <br />
ti te tɔ̱ɔ̱wä ti kui̱ci. <br />
7Paykɛ cak ɛn täämɛ, <br />
/cikɛ ti ca cak ni wal, <br />
/keni kɛ met liŋ ɛ niɛ walɛ, <br />
a /ci dëë wee i̱, <br />
“Kɛ thuɔ̱k ŋa̱cä kɛ.” <br />
8/Ken yɛn kɛ kɔŋ liŋ <br />
kä kuec yɛn kɛ, <br />
kɛ ɣöö ni wal /ken ji̱thkun <br />
kɔŋ lɛ̈p. <br />
Kä ŋa̱cä jɛ ɛn ɣöö bia lät <br />
a jiäk, <br />
kä cɔalkɛ ji̱ ram mi <br />
ci kac raar ni däpkädu. <br />
9“Kɛ kui̱ cio̱tädä cä gakdä päl, <br />
kɛ kui̱ puɔnyädä cä gakdä <br />
luɔc jɔk kä ji̱, <br />
kɛ ɣöö /cä ji̱ bi däk. <br />
10Kä nɛnɛ cä ji̱ lɛy, <br />
duundɛ ɣöö /cɛ ce̱tkɛ <br />
lëy cikä min bo̱r, <br />
ɣän cä ji̱ lɛy kɛ muɔ̱cdu rik. <br />
11Kɛ kui̱dä, kɛ kui̱ pua̱a̱nydä <br />
cä jɛ la̱t, <br />
Ɛŋu mɔ dëë ciötdä jak <br />
kä jiäk ɔ? <br />
/Cä buaydä dëë ka̱m ram mi dɔ̱ŋ. <br />
Luɔ̱ny I-thɛ-rɛl ɛ lɔr <br />
12“Liŋä lö Je-kɔb, <br />
ji̱n I-thɛ-rɛl in cä cɔl! <br />
Ɛ ɣän, ɛ ɣän min nhiam, <br />
kä ɛ ɣän min jɔak. <br />
13Ɛ ɣän lät piny ɔ kɛ tetdä, <br />
kä ɛ tet cuëëcdä lät <br />
pua̱a̱r ɔ, <br />
mɔ cäkɛ cɔl ɔ, <br />
la kɛn rɔ a jiɛɛc ni kɛɛl. <br />
14“Bia yɛn diaal bia liɛŋɛ ruac! <br />
Ɛŋa kä kuth ci ti̱ti̱ lat ɔ? <br />
Ci Kuoth Nhial raan mɛk, <br />
mi bi Bɛ̈-bi-lɔn mak, <br />
bɛ cärkɛ la̱t kɛ kui̱ <br />
Kɛ̈l-da-ya. <br />
15Cu Kuoth Nhial wee i̱, <br />
‘Ɣän cä ruac, cä jɛ cɔl, <br />
kä cä jɛ nööŋ, kä bä jɛ <br />
jak kä lätdɛ jɛ agɔaa.’ <br />
16Yɛn bia kä ɣä liɛŋɛ nɛmɛ, <br />
nikɛ nhiam ɣän cä ruac <br />
ɛ jɔc, <br />
guäth ëë tuɔɔkɛ ta̱a̱ ɛn wi̱ni.” <br />
Kä ɛn täämɛ ci Kuäär ni Kuoth <br />
ɣä ja̱k kɛɛl kɛ yiëëdɛ. <br />
17Cu Kuoth Nhial ni Lueelun, <br />
min la Kuoth I-thɛ-rɛl wee i̱, <br />
“Ɛ ɣän Kuoth Nhial ni Kuothdu, <br />
mëë ci ji̱ ŋi̱eec kɛ min <br />
lot rɔ kɛ ji̱, <br />
min nyuuth ji̱ kɛ duɔ̱ɔ̱p <br />
in bi wä kɛ ji̱. <br />
18Duŋ mi cia liŋ ni ruacdä! <br />
Dëë ria̱ŋdun ce̱tnikɛ pi̱ kiɛr, <br />
kä dëë cuŋkun ce̱tnikɛ muaŋ yiëër, <br />
19dëë gaatkun ce̱tnikɛ liɛt, <br />
kä dëë kuaykun ce̱tnikɛ <br />
wäŋ bɛɛl, <br />
/ci ciöötkiɛn dëë met bath <br />
kiɛ deekɛ da̱k nhiamdä.” <br />
20Jiayɛ kä Bɛ̈-bi-lɔn, <br />
barɛ rɔ̱ kä Kɛ̈l-da-ya, <br />
latdɛ jɛ kɛ jɔw tɛthä lɔaac, <br />
latdɛ jɛ, <br />
ja̱kɛ jɛ ni peek ɣɔaa, wiaa i̱, <br />
“Ci Kuoth Nhial ja̱ŋdɛ <br />
ni Je-kɔb luɛl!” <br />
21/Ken rɛwkɛ näk mëë bo̱o̱thɛ <br />
kɛ dɔr rɛ̈w, <br />
cuɛ kɛ moc pi̱w rɛy pa̱a̱m, <br />
cuɛ päm bak, kä cu pi̱w <br />
ri̱i̱ŋ raar. <br />
22Kä cu Kuoth Nhial wee i̱, <br />
“Thilɛ mal kɛ kui̱ <br />
nɛɛni tin jiäk.” <br />
<h3><a href="isa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
