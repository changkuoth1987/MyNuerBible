<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
Riet in nhiam <br />
Ɛn bok Lätni Jaakni ɛmɛ pithɛ ni Thuk tin Gɔw tin ca gɔ̱r ɛ Luk. Kä min lotdɛ ɛlɔ̱ŋ ɛ ɣöö ca ji̱ kɔaar Yecu tëë wal bo̱th ɛ Yiëë in Gɔaa in Rɛl Rɔ, kä cikɛ Thuk tin Gɔw naŋ raar kɛ kui̱ Yecu. Kä Jɛ-ru-tha-lɛm kɛnɛ Juda kɛɛliw kɛ Tha-mɛ-ria, amäni pek ɣɔaa kɛɛliw (1:8). Kä ɛ cäät kɛ tuk jiecä Krith-cini kɛ rɔ̱ rɛy ji̱ Juudh mëë cu wä bɛ a ŋa̱th wec muɔ̱ɔ̱n kɛɛliw. Kä cu gɔ̱ɔ̱r buɔk ɛmɛ nɛy tin bi jɛ kuɛn la̱r ɣöö ɛn jiëc Krith-cini kɛ rɔ̱ /ciɛ tiathɛ mi wooc ni Kuäär ji̱ Röm. Kä jɛn ŋa̱th Krith-cini reepɛ ni ŋa̱th ji̱ Juudh. <br />
Kä ɛn bok Lätni Jaakni dëë dääk kä pek da̱ŋ diɔ̱k, mi lat ni di̱t gua̱th in ca Thuk ti Gɔw kɛ kui̱ Yecu lat thi̱n, kɛnɛ duel Kuɔth in ca la̱t. <br />
1. Tuk jiecä Krith-cini kɛ rɔ̱ kä Jɛ-ru-tha-lɛm kɛ kɔr wäkä Yecu nhial. <br />
2. Kɛnɛ wä ruac Kuɔth raar kä Pi-li-thɛt. <br />
3. Kɛ wädɛ gua̱thni tin kɔ̱ŋ ce̱tkɛ ro̱l Bar in Bo̱r in te kam wi̱i̱ni a räth nikä Röm. <br />
Kä min ci jɔɔc kä Lät Jaakni ɛ Yiëë in Gɔaa in Rɛl Rɔ, mëë cu ben kä ji̱ ŋäthä kä Jɛ-ru-tha-lɛm kɛ buɔ̱m kɛ cäŋ ni̱ni tin jiɛn Dhieec. Kä cuɛ kɛ bo̱th kä cuɛ duel Kuɔth bum kɛnɛ bööthkɛ rɛy rikni tin ci bok kɛ lat. Kä ruac Krith-cini mëë wal ca jɛ mat ala ŋi̱i̱cni. Kä kɛn rik tin ca gɔ̱r ɛ bok Lät Jaakni, nyoothɛ buɔ̱m ruac ɛmɔ rɛy teekä ji̱ ŋäthä kɛnɛ mat duëël Kuɔth. <br />
Tin te rɛy buɔk <br />
1. Rialikä kɛ naŋ ruac nenä raar 1:1-26 <br />
a. Ruac Yecu in jɔak kɛnɛ mëë cɛ lar 1:1-14 <br />
b. Ram mëë kän gua̱a̱th Ju-däth 1:15-26 <br />
2. Nëën kä Jɛ-ru-tha-lɛm 2:1—8:3 <br />
3. Nëën kä Ju-dia kɛnɛ Tha-mɛ-ria 8:4—12:25 <br />
4. La̱t Puɔl 13:1—28:31 <br />
a. Naŋ ruac Kuɔth raar in nhiam 13:1—14:28 <br />
b. Duɔl kä Jɛ-ru-tha-lɛm 15:1-35 <br />
c. Naŋ ruac Kuɔth raar in rɛwdɛ 15:36—18:22 <br />
d. Naŋ ruac Kuɔth raar in diɔ̱ɔ̱kdiɛn 18:23—21:16 <br />
e. Puɔl duëël yieenä kä Jɛ-ru-tha-lɛm kɛ Thɛ-tha-ria kɛ Röm 21:17—28:31 <br />
<h3><a href="act chapter.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
