<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
21 <br />
Liak kɛ kui̱ juɔ̱c <br />
(Dit Dee-bid) <br />
1Tɛth lɔc kua̱r rɛy bumkädu <br />
lö Kuoth Nhial, <br />
kä tëë kɛ liak kɛ ɣöö <br />
ci jɛ luäk! <br />
2Kä ci jɛ ka̱m tin go̱o̱r lɔcdɛ kɛ, <br />
kä /keni jɛ pën min <br />
cɛ thiec kɛ thokdɛ. <br />
3Kä ci jɛ lor kɛ ria̱ŋ mi di̱i̱t, <br />
kä ci wi̱cdɛ moc kɛ kum dääpä <br />
mi lɛy lɛy. <br />
4Cɛ ji̱ thiec kɛ tëk, <br />
kä ci jɛ ka̱m jɛ, <br />
ci jɛ moc kɛ tëk mi bäär <br />
a wee kɛ wä. <br />
5Tëë kɛ buɔ̱m mi di̱i̱t <br />
kɛ ɣöö ci jɛ luäk, <br />
ci jɛ ka̱m liak kɛnɛ luth. <br />
6Kɛ thuɔ̱k ci jɛ ka̱m puɔ̱th <br />
mi do̱raar, <br />
kä ci lɔcdɛ jak kä tɛth <br />
kɛ ta̱a̱du gekädɛ. <br />
7Kɛ ɣöö te ŋa̱th kua̱r <br />
kä Kuoth Nhial, <br />
kɛnɛ nhök Kuɔth in Di̱t ni Jɛn <br />
in thil pek, <br />
thilɛ mi bi jɛ woc. <br />
8Bi kuäär ji̱ tɛ̈rɛ diaal käp, <br />
bi nɛy diaal tin lökɛ ji̱ käp. <br />
9Bikɛ jak kä ce̱tnikɛ yiëëth <br />
mi ca thal mi wi̱i̱ jɔɔc. <br />
Bi Kuoth Nhial kɛ bät kɛ gakdɛ, <br />
kä bi mackɛ cu thuk. <br />
10Kä lö kuäär bi kuaykiɛn <br />
cu däk wi̱i̱ muɔ̱ɔ̱n, <br />
kä bi gaatkiɛn thuk <br />
rɛy gan nath. <br />
11A cäŋ ba ji̱ lät kä ca̱a̱p <br />
ti jiäk kɛnɛ cär ti jiäk, <br />
/cikɛn ɛ bi luäŋ. <br />
12Bikɛ jak kä barkɛ rɔ̱, <br />
mi wi̱i̱ bääru wä luɔ̱ckɛ. <br />
13A ji̱ liakɛ, lö Kuoth Nhial, <br />
rɛy bumädu! <br />
Bakɔ buɔ̱mdu liak kɛ diit. <br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
