<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
94 <br />
Cuŋ Kuɔth <br />
1Kuoth Nhial ɛ ji̱n Kuoth <br />
mi la col duɔ̱ɔ̱r, <br />
lö Kuoth mi la col duɔ̱ɔ̱r <br />
bër nyoth rɔɔdu! <br />
2Jiɛcni rɔɔdu lö luuk piɛny, <br />
bër kämni nɛy tin liakɛ rɔ̱ <br />
min ro̱ŋ kɛ kɛ! <br />
3Bɛ kulɛ amäni nɛy bi ji̱ nyuɔɔni <br />
lo̱ckiɛn tɛthɔ? <br />
Bɛ kulɛ amäni nɛy <br />
lö Kuoth Nhial? <br />
4Kä lat kɛn ni rieet liakä, <br />
kɛn ji̱ la̱a̱t jiäkni diaal <br />
liakɛ ni rɔ. <br />
5Kä näk kɛn ni nɛɛku <br />
lö Kuoth Nhial, <br />
yɔŋ kɛn ni nɛy tin la nɛɛku. <br />
6Kä näk kɛn män jɔɔkni kɛnɛ jur, <br />
kä luc kɛn gaat tin rɛ̈tni. <br />
7Ruackɛ wäkɛ i̱, <br />
“Kuoth Nhial /cɛ ne̱n, <br />
ɛn Kuoth Je-kɔb thilɛ <br />
jɛ tiit.” <br />
8Ŋa̱cɛ ŋɔak lö yɛn nɛy tin dɔa̱a̱r, <br />
yɛn dɔ̱a̱a̱r bia pɛl i̱ nɛy? <br />
9Kä jɛn ram min lät ji̱th, <br />
/cɛ dëë ku liɛŋ? <br />
Kä jɛn raam in lät nyin, <br />
ɛ /cɛ dëë ku nën? <br />
10Kä jɛn ram min lue̱e̱k döör, <br />
kä nyuuth naath <br />
kɛ ŋäc ŋɔaani, <br />
ɛ /cɛ naath dëë ku tɔ̱ŋ? <br />
11Kä jɛn Kuoth Nhial ŋäcɛ <br />
cär nath, <br />
ɛn ɣöö thilɛ kɛ luɔt kɛ lɔaar. <br />
12Tɛ̈th lɔaac akɛ nɛy tin ci <br />
Kuoth Nhial kɛ luek, <br />
kɛn nɛy tin cɛ nyuɔ̱ɔ̱th <br />
kɛ ŋuɔ̱tkɛ, <br />
13tin kämɛ lɔ̱a̱ŋ kɛ ni̱n rikni, <br />
amäni mi ca kɔa̱a̱k tɛt kɛ kui̱ <br />
ji̱ nyuɔɔni. <br />
14Kɛ ɣöö Kuoth Nhial <br />
/cɛ nɛɛkɛ bi pa̱l ruëëc, <br />
/cɛ kɛ bi ba̱ny piny <br />
kɛn nɛy tin la nyinkɛ, <br />
15kɛ ɣöö ba luɔ̱ɔ̱k nyɔk <br />
kɛ luk kɛ thuɔ̱ɔ̱k, <br />
kä ba guɔ̱ɔ̱r ni jɛ ɛ <br />
ji̱ thuɔ̱ɔ̱kni diaal. <br />
16Kä ɛŋa mi bi ɣä ɣɔr <br />
kä ji̱ nyuɔɔni? <br />
Kä ɛŋa mi bi gua̱a̱thdä käthikä <br />
kä la̱a̱t jiäkni? <br />
17Mi /ken Kuoth Nhial ɣä luäk, <br />
kä täämɛ dëë tieeydä <br />
te ni jɔɔkni. <br />
18Kä mëë cä wee i̱, “Ɣän tɛ̈thä,” <br />
curi ɣä luäk kɛ nhökdu, <br />
min thil pek lö Kuoth Nhial. <br />
19Kä mɔ ci diɛɛr lɔaacdä di̱t ɔ, <br />
la buumi ɣä kä bi lɔcdä <br />
jak kä gɔaa. <br />
20A dëë kua̱r tin tekɛ <br />
nyuɔɔn kua̱ mäthniku, <br />
kɛn nɛy tin /ca thuɔ̱k <br />
läth guäthdɛ? <br />
21La mat kɛ rɔ̱ kɛ kui̱ <br />
nɛɛni tin tekɛ cuŋ, <br />
bikɛ nɛy tin thil duer cu kum <br />
kɛ lia̱a̱. <br />
22Duundɛ ɣöö bi Kuoth Nhial <br />
a gääŋdä, <br />
kä jɛn Kuothdä bɛ la käändä. <br />
23Bɛ kɛ cuɔ̱l dueerkiɛn kä bɛ <br />
kɛ ciac raar kɛ kui̱ <br />
nyuɔɔnikiɛn. <br />
Jɛn Kuoth Nhial ni Kuothda <br />
bɛ kɛ thuk. <br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
