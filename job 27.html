<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
27 <br />
1Kä cu I-yob ŋot kɛ mi buumɛ rɔ <br />
wëë i̱, <br />
2“Ɣän yaacä rɔ nikɛ ciöt Kuɔth <br />
in leny buɔ̱mdɛ ti diaal, <br />
mëë pen ɣä cuŋkä kä <br />
ci tëkdä jak kä bɛc. <br />
3Kä ce̱tnikɛ mi tëkä mi, <br />
kä te yiëë Kuɔth rɛydä, <br />
4ɣän /cä mi jiääk bi lat, <br />
kä /cä kac bi lat. <br />
5Kä /cä jɛ bi met lat i̱ <br />
ti̱i̱kɛ cuɔ̱ŋ, <br />
amäni mɔ cä li̱w ɔ /cä <br />
thuɔ̱kdä bi met päl. <br />
6Ɣän bä rɔm ni cuɔ̱ɔ̱ŋdä <br />
/cä jɛ bi met päl, <br />
thilɛ mi cä met bɛl ni rɔ <br />
rɛy teekä. <br />
7“A ji̱ tɛ̈rä mal duäc ce̱tkɛ <br />
ji̱ jiäkni, <br />
dëë nɛy tin lo̱k kɛ ɣä ciɛŋ <br />
ce̱tkɛ ji̱ dueeri. <br />
8Kä ɛŋu mi dëë ram mi thil <br />
kuoth ɛ jek, <br />
mi ci Kuoth tëkdɛ naŋ? <br />
9A dëë Kuoth lulɛ ku liŋ, <br />
mi ci riɛk ben kä jɛ? <br />
10A derɛ nhök ku jek kä Kuoth in <br />
leny buɔ̱mdɛ ti diaal? <br />
A derɛ Kuoth ku la cɔɔlɛ <br />
gua̱thni diaal? <br />
11Ɣän bä ji̱ nyuɔ̱th buɔ̱m Kuoth, <br />
/cä duɔ̱p Kuɔth in leny <br />
buɔ̱mdɛ ti diaal bi tɛ̱̈ɛ̱̈. <br />
12Ɛŋu latdɛ ruac mi thil luɔt ɔ, <br />
kä cia kɛn ti diaal ti̱ti̱ <br />
nɛn kɛ pua̱nykun? <br />
13“Kä nɛmɛ ɛ riɛk in käm Kuoth <br />
ɛ ram mi jiäk, <br />
min jek ram mi gua̱n tiilä jɛ <br />
kä Kuoth in leny <br />
buɔ̱mdɛ ti diaal. <br />
14Mi tëë kɛ gaat ti ŋuan, <br />
ba kɛ näk ko̱o̱r, <br />
kä thilɛ mi̱eth mi ro̱ŋ mi <br />
ba jek ɛ gaatkɛ. <br />
15Kä tɔ̱ bi kään tɔ̱, <br />
bi juey kɛ näk, <br />
kä ci mänkiɛn kɛ bi par. <br />
16A cäŋ cɛ läŋ in bo̱r dol <br />
ce̱tnikɛ tup, <br />
kä cɛ bieyni di̱r <br />
ce̱tnikɛ thɔc, <br />
17kɛn tɔ̱ cɛ di̱r tɔ̱ ba kɛ ciɛŋ <br />
ɛ gua̱n cuŋni, <br />
kä ba läŋdɛ min bo̱r da̱a̱k ɛ <br />
nɛy tin gɔw. <br />
18Kɛ ɣöö duel in cɛ la̱t ce̱tdɛ <br />
kɛ duel kɛcä, <br />
ce̱tdɛ nikɛ gɛ̈w mi ca la̱t rɛy <br />
kakä wal kɛ kui̱ kɔaŋ. <br />
19La tɔ̱ɔ̱cɛ kɛ ria̱ŋ mi <br />
/cɛ bi met nyɔk, <br />
kä mɔ cɛ keer ɔ <br />
la ria̱ŋdɛ thil. <br />
20Kä bi dual jɛ cu naŋ <br />
ce̱tnikɛ nyɔc, <br />
kä bi ruɔth jɛ cu lɔk <br />
kɛ wäär. <br />
21Kä cu jiɔam kuec känyä <br />
ca̱ŋ jɛ naŋ, <br />
cɛ jɛ lɔak raar dhɔrɛ. <br />
22Cɛ rɔ kuer jɛ a thil pälikä, <br />
kä cuɛ jɛ ɣɔ̱n kɛ mi barɛ rɔ <br />
kɛ buɔ̱m jiɔam. <br />
23Cu jiɔam jɛ pa̱t tetkɛ, <br />
kä cuɛ jɛ luɔ̱w luɔw <br />
ni dhɔrɛ. <br />
<h3><a href="job chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
