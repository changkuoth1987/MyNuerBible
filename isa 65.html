<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
65 <br />
Luk Kuɔth kɛ cuŋ <br />
1Cä rɔ nyuɔ̱th nɛy tin <br />
/ka̱n ɣä thi̱ec, <br />
kä ca ɣä jek ɛ nɛy ti <br />
/ka̱n ɣä go̱r, <br />
kä cua̱ wee i̱, “Ɣän ɛn, ɣän ɛn,” <br />
kä do̱r mi /ca cɔl kɛ ciötdä. <br />
2Kɛ cäŋ kɛɛliw cua̱ tetdä <br />
ɣöök raar, <br />
kɛ kui̱ nɛɛni tin ca rɔ̱ <br />
riet ɣä, <br />
nɛy ti la̱tkɛ ti /ci gɔw, <br />
nɛy ti guɔ̱ɔ̱rkɛ ni lät <br />
tin nhɔakɛ ni la̱tdiɛn. <br />
3Ni nhiamdä pa̱ny <br />
la kɛn a lätni ti <br />
jakɛ ɣä kä gak, <br />
la thöpkɛ kuthkiɛn muc <br />
rɛy ka̱a̱kni, <br />
kä waŋkɛ wäl in kɔp <br />
wuɔ̱thni yi̱kni dööli. <br />
4La nyuurni kɛn kamni kɔ̱a̱kni, <br />
la kɛn wäär wa̱a̱ thuuk <br />
wuɔ̱th muɔ̱ni, <br />
kä la kɛn a cam ni <br />
ri̱ŋ kuɔ̱ndhuɔ̱ɔ̱ri, <br />
kä ci cuɔ̱ɔ̱kiɛn thia̱a̱ŋ <br />
kɛ cuɛy ri̱eŋ mi jiääk. <br />
5Kä la kɛn rɔ̱ a jio̱k i̱, <br />
“Nɔ̱ɔ̱ni rɔ, <br />
/cu bä thiekädä, <br />
ɛ ɣän mi rɛl rɔ kä ji̱.” <br />
Kɛn nɛy ti̱ti̱ ce̱tkɛ kɛ tol wuumdä, <br />
ce̱tkɛ kɛ mac mi pɛt <br />
kɛ cäŋ kɛɛliw. <br />
6Kä nɛnɛ ca jɛ gɔ̱r nhiamdä i̱, <br />
“Ɣän /cä bi biɛt, <br />
ɣän bäkɛ culikä, <br />
ɣän bäkɛ luɔc ni buɔ̱ɔ̱riɛn, <br />
7kɛn dueerkun kɛnɛ dueer <br />
guuri ni kɛɛl, <br />
kɛ ɣöö waaŋkɛn wal tin kɔp <br />
wuɔ̱thni päämni, <br />
kä lätkɛn ɣä kä ti jiäk <br />
wuɔ̱th päämni, <br />
ɣän bäkɛ thɛ̈m ni buɔ̱ɔ̱riɛn, <br />
ɛn cut ni kɛɛliw kɛ kui̱ <br />
lätnikiɛn tëë kɔn.” <br />
8Kä cu Kuoth Nhial wee i̱, <br />
“Ce̱tkɛ min la kɔaŋ <br />
a jëkɛ kä dɛy buɔ̱cä, <br />
la naath a wee i̱, <br />
‘/Cuarɛ jɛ yär, <br />
kɛ ɣöö te ria̱ŋ rɛydɛ,’ <br />
inɔ ɣän bä jɛ la̱t kɛ kui̱ <br />
kuaanynikä, <br />
/cä kɛ bi däk kɛn diaal. <br />
9Ɣän bä kuay nööŋ kä Je-kɔb, <br />
kɛ kuay kä Juda nɛy ti <br />
bi cieŋ wi̱i̱ pa̱a̱mdä, <br />
bi nɛɛkä tin cä mɛk ɛ ciɛŋ, <br />
bi ja̱a̱ŋkä cieŋ ɛn wi̱ni. <br />
10Kä bi Ca-ron a gua̱a̱th <br />
la̱k deet, <br />
kä bi Lo̱o̱l A-kor a gua̱a̱th <br />
tɔ̱ɔ̱cä ɣɔ̱ɔ̱k, <br />
gua̱a̱th la̱k ɣɔ̱ɔ̱k nɛɛnikä <br />
tin görkɛ ɣä. <br />
11Duundɛ ɣöö yɛn nɛy tin pa̱lkɛ <br />
Kuoth Nhial ruëëc, <br />
yɛn tin lökɛ pämdä <br />
min rɛl rɔ, <br />
yɛn nɛy tin guɛcɛ ni baŋ, <br />
tin thia̱ŋɛ ni Li̱eeri <br />
kɛ kɔaŋ däkä. <br />
12Ɣän bä da̱kdun lar kɛ ko̱r, <br />
kä ba yɛn diaal ŋuɔ̱t, <br />
kɛ ɣöö mëë cä ciöt cuɛ thil <br />
ram mi cu ɣä loc, <br />
kä mëë ruacä /ken yɛn ɛ liŋ, <br />
kä cuarɛ la̱t ni mi jiääk nhiamdä, <br />
kä cuarɛ mɛk ni min lökä.” <br />
13Kɛ kui̱c ɛmɔ cu Kuäär <br />
ni Kuoth Nhial wee i̱, <br />
“Nɛnɛ bi ja̱a̱ŋkä mi̱th, <br />
duundɛ ɣöö bi buɔth yɛ näk, <br />
kä nɛnɛ ja̱a̱ŋkä bikɛ maath, <br />
duundɛ ɣöö bi rɛw yɛ näk, <br />
kä nɛnɛ bi ja̱a̱ŋkä lo̱ckiɛn tɛɛth, <br />
duundɛ ɣöö ba yɛ jak kä po̱c. <br />
14Kä nɛnɛ bi ja̱a̱ŋkä dit <br />
tɛthä lɔaac kɛt, <br />
duundɛ ɣöö bia wiee <br />
kɛ bɛ̈c lɔaac, <br />
kä bia wiee kɛ cuɔ̱c <br />
yieekädun. <br />
15Kä bi ciötdun ce̱tnikɛ <br />
kuëth kä nɛɛkä tin cä mɛk, <br />
kä bi Kuäär ni Kuoth yɛ näk, <br />
duundɛ ɣöö bɛ ja̱a̱ŋkɛ cɔl <br />
kɛ ciöt mi dɔ̱ŋ. <br />
16Kɛ ɣöö ram mi wä rɔ poth muun, <br />
bɛ rɔ poth kɛ ciöt <br />
Kuɔth in thuɔ̱k, <br />
kä ram mi wä rɔ wä yac muun, <br />
bɛ rɔ yac kɛ ciöt <br />
Kuɔth in thuɔ̱k, <br />
kɛ ɣöö cä nyuɔɔn tëë wal <br />
pa̱l ruëëc, <br />
kɛn cikɛ bath waaŋdä.” <br />
Ca̱k mi pay tuɔɔk <br />
17“Nɛnɛ ɣän cakä pua̱a̱r <br />
mi pay tuɔɔk <br />
kɛnɛ piny mi pay tuɔɔk, <br />
/ca tëë kɔn bilɛ tim, <br />
kiɛ /cakɛ bilɛ carkɛ wi̱c. <br />
18Duundɛ ɣöö ɛ lo̱ckun <br />
tɛth amäni <br />
cäŋ kɛl kɛ min cä cak, <br />
kɛ ɣöö cä Jɛ-ru-tha-lɛm cak <br />
ala mi tɛɛth lɔc, <br />
kä ji̱kɛ kɛ nɛy ti nhɔakɛ. <br />
19Bi lɔcdä tɛɛth kɛ <br />
Jɛ-ru-tha-lɛm, <br />
kä bi lɔcdä gɔaa kɛ nɛɛkä, <br />
/ca wiee bi nyɔk kɛ li̱eŋ thi̱n, <br />
kä /ca jɔw jiɛthkä <br />
lɔaac bi nyɔk <br />
kɛ li̱eŋ thi̱n. <br />
20Kä thilɛ gat mi bi te thi̱n <br />
mi bi tëk kɛ ni̱n ti tɔt, <br />
kiɛ wut mi di̱i̱t mi <br />
/ci runkɛ bi thuk, <br />
bi gat li̱w a tëë kɛ run ti kuɔ̱r, <br />
kä ram wä li̱w <br />
a /kenɛ tekɛ run <br />
ti kuɔ̱r bɛ la ram <br />
mi ca lam. <br />
21Bikɛ duël la̱t, <br />
kä bikɛ cieŋ thi̱n, <br />
kä bikɛ ka̱a̱k wal kɛ kui̱ <br />
kɔaŋ pith kä bikɛ <br />
dɛykiɛn cam. <br />
22/Cikɛ duël ti ba ciɛŋ ɛ nɛy <br />
ti kɔ̱ŋ bi la̱t, <br />
kä /cikɛ ka̱a̱k bi pith ti ba <br />
cam ɛ nɛy ti kɔ̱ŋ, <br />
bi nɛɛkä jääny kɛ tëk <br />
ce̱tnikɛ min la jiath <br />
a jäny teekä, <br />
kɛn nɛɛkä tin cä mɛk <br />
bikɛ jääny, <br />
kä bikɛ dɛykiɛn cam <br />
kɛ tɛ̈th lɔaac. <br />
23Kä /ci la̱tdiɛn bia̱ baŋ, <br />
kä /ca gaat ti <br />
bi li̱w bi kap, <br />
bi kɛn a gaat ti ca poth <br />
ɛ Kuoth Nhial, <br />
kɛn kɛɛl kɛ gaatkiɛn. <br />
24A /kenkɛ ni ciöt bäkɛ loc, <br />
a ŋotkɛ kɛ ruac <br />
ɣän bä jɛ liŋ. <br />
25Bi jio̱k nyapëc kɛnɛ ruath dɛ̈ɛ̈l <br />
rɔɔmä laak guäth kɛl, <br />
kä bi lony lak ni wal <br />
ce̱tkɛ yaŋ, <br />
kä bi mi̱eth thɔa̱a̱l ɛ tur. <br />
Kä thilɛ mi bikɛ jek kiɛ bikɛ däk <br />
rɛy pa̱a̱mdä min rɛl rɔ <br />
kɛɛliw,” <br />
ruac ni ɣän Kuoth Nhial. <br />
<h3><a href="isa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
