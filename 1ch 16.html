<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<p>16 <br />
  Läth thandukä matdä ruac Kuɔth rɛy kɛmɛkä <br />
  1Kä cukɛ thanduk matdä ruac Kuɔth naŋ rɛy kɛmɛkä, min ci Dee-bid ɛ la̱t kɛ kui̱dɛ. Kä cukɛ muc mi waŋkɛ kɛnɛ muc malä thöp nhiam Kuɔth. 2Kä min cɛ thuɔ̱k kɛ tho̱p mucä min waŋkɛ kɛnɛ muc malä, cuɛ naath poth kɛ ciöt Kuɔth Nhial. 3Kä cuɛ ji̱ I-thɛ-rɛl diaal ka̱m juray wutni kɛ män ramɔ kɛ ramɔ, kɛnɛ pat pat kɛ dhuɔn ri̱eŋ kɛ mi ce̱tkɛ pat buɔ̱wkä. <br />
  4Kä cuɛ tekɛ ji̱ Lii-bay ti cuɛ kuany ala la̱a̱t nhiam thandukä matdä ruac Kuɔth Nhial, kɛ kui̱ ti̱mädɛ kɛnɛ lärɛ tɛ̈th lɔaac kɛ puɔnydɛ, ɛn Kuoth I-thɛ-rɛl. 5Kä cu A-thap a kuäär, kä cua guɔ̱ɔ̱r ɛ Dhɛ-kar-yaa, kä cu Yi-el kɛ Cɛ-mi-ra-moth kɛnɛ Yɛ-ɣe-li kɛ Mɛ̈-tith-yaa kɛnɛ Ɛli-ab kɛ Bɛ-na-yaa kɛnɛ O-bed-ɛ-dom kɛ Yi-el a pua̱a̱t thuɔmni. Kä cu A-thap jiööth la̱t. 6Kä cu Bɛ-na-yaa kɛnɛ Ya-dhi-el bo̱o̱th palä kaaŋ koth a thil cuɔ̱ŋ nhiam thandukä matdä ruac Kuɔth Nhial. <br />
  Dit puɔnyä Dee-bid <br />
  (Diit 105:1-15, 96:1-13, 106:1,47-48) <br />
  7Ɛn cäŋ ɛmɔ cua jɛn cäŋ in nhiam mëë cu Dee-bid A-thap kɛnɛ ji̱ Lii-bay ka̱m ɣöö ba Kuoth Nhial puany kɛ diit. <br />
  8La̱tdɛ Kuoth Nhial tɛ̈th lɔaac, <br />
  kä cɔalɛ ciötdɛ, <br />
  kä la̱tdɛ döör tin cɛ cak. <br />
  9Këtdɛ jɛ diit, <br />
  puanyɛ jɛ kɛ diit, <br />
  latdɛ lätkɛ diaal <br />
  tin ga̱ykɛ naath! <br />
  10Ɛ liak tekɛ yɛ kɛ kui̱ cio̱tädɛ. <br />
  Kä a lo̱ckun tɛ̈th yɛn <br />
  tin palkɛ Kuoth Nhial! <br />
  11Go̱rɛ Kuoth Nhial kɛnɛ buɔ̱mdɛ, <br />
  go̱rɛ jɛ athil pek! <br />
  12Tiɛmɛ lätkɛ tin ga̱ykɛ naath <br />
  tëë cɛ la̱t, <br />
  lätkɛ tin ga̱ykɛ naath, <br />
  kɛnɛ lukdɛ mëë cɛ lat, <br />
  13lö kuay jäŋädɛ ni A-bɛ-ram, <br />
  lö gaat Je-kɔb raandɛ <br />
  mëë cɛ mɛk! <br />
  14Jɛn ɛ Kuoth Nhial, Kuothdan, <br />
  lukdɛ tëë wi̱i̱ muɔ̱ɔ̱n kɛɛliw. <br />
  15Kä jɛn bɛ guk ruacdɛ tim <br />
  amäni cäŋ kɛl. <br />
  Ruac ëë cɛ la̱t ri̱c <br />
  ti bathdɔɔr, <br />
  16mat ruac ëë cɛ lat kɛnɛ <br />
  A-bɛ-ram, <br />
  ya̱c ëë cɛ guɔ̱k Ay-dhɛk, <br />
  17mëë cɛ lat kɛ Je-kɔb, <br />
  guk mi thil pek <br />
  kɛ I-thɛ-rɛl, <br />
  18cɛ wee i̱, “Ɣän bä ji̱ ka̱m <br />
  mun Kɛ-naan, <br />
  ala kui̱du mi rɛli.” <br />
  19Kä mëë kui̱c pekdiɛn, <br />
  kä kɛ ja̱a̱l rɛy <br />
  rööl Kɛ-naan, <br />
  20yi̱ckɛ kam dööri, <br />
  yi̱ckɛ kam kua̱ri. <br />
  21/Kenɛ kɛ nhök ɣöö <br />
  bakɛ ciɛŋ a jiäk. <br />
  Cɛ kua̱r luek kɛ kui̱diɛn, <br />
  22wee i̱, “/Cuarɛ duŋdä min <br />
  ca mɛk gueer, <br />
  kä /cuarɛ gökdä lät kä <br />
  mi jiääk!” <br />
  23Ɣɔw kɛɛliw, këtdɛ Kuoth Nhial <br />
  diit! <br />
  Latdɛ jɛ ni ciaŋ <br />
  ɛn ɣöö cɛ kɔn kän. <br />
  24La̱tdɛ döör diaal liakdɛ, <br />
  lätkɛ tin bum la̱tdɛ <br />
  kɛ nɛy diaal! <br />
  25Kɛ ɣöö bum Kuoth Nhial ɛlɔ̱ŋ, <br />
  ba jɛ puany ɛlɔ̱ŋ, <br />
  kä ba luɔ̱th ni jɛ kä <br />
  kuth diaal. <br />
  26Kɛ ɣöö kuth nɛɛni diaal kɛ guäy. <br />
  Duundɛ ɣöö Kuoth Nhial, <br />
  ɛ jɛn cak nhialɔ. <br />
  27Luth kɛnɛ wuɔ̱t tekɛ kɛ jɛ. <br />
  Kä buɔ̱m kɛnɛ tɛ̈th lɔaac <br />
  kɛ nyinkɛ. <br />
  28Liakɛ Kuoth Nhial <br />
  yɛn ji̱ wec muɔ̱ɔ̱n diaal, <br />
  liakɛ wuɔ̱t Kuɔth Nhial <br />
  kɛnɛ buɔ̱mdɛ! <br />
  29Liakɛ Kuoth Nhial <br />
  kɛ kui̱ cio̱tkädɛ. <br />
  Nöŋɛ jɛ muc kä bia nhiamdɛ! <br />
  Palɛ Kuoth Nhial rɛy gɔɔyädɛ <br />
  min rɛl rɔ. <br />
  30Dualɛ nhiamdɛ, <br />
  yɛn wi̱c muɔ̱ɔ̱n kɛɛliw, <br />
  kä wi̱c muɔ̱ɔ̱n ca la̱t, <br />
  /cɛ rɔ dëë wany. <br />
  31A pua̱a̱r kɛnɛ piny lo̱ckiɛn tɛth, <br />
  akɛ larkɛ jɛ i̱, <br />
  “Kuoth Nhial ɛ Kuäär!” <br />
  32Kä a yier ruac kɛnɛ tin diaal <br />
  tin te thi̱n, <br />
  kä ɛ dɔr lɔcdɛ tɛth kɛnɛ <br />
  nyinkɛ diaal! <br />
  33Kä a jiɛɛn diaal kiɛtkɛ diit <br />
  tɛthkä lɔaac <br />
  nhiam Kuɔth Nhial, <br />
  kɛ ɣöö bɛ wi̱c muɔ̱ɔ̱n ben luk. <br />
  34La̱rɛ Kuoth Nhial tɛ̈th lɔaac, <br />
  kɛ kui̱ gɔɔyädɛ, <br />
  kɛ kui̱ nho̱kädɛ min thil pek! <br />
  35Kä larɛ bä i̱, “Kän nɛy, <br />
  lö Kuoth käända, <br />
  rol nɛy kä kän kɔ rɛy dööri, <br />
  kä bi lo̱ckɔ cu tɛth, <br />
  kä ba̱kɔ ciötdu cu liak. <br />
  36A puɔ̱th tekɛ Kuoth Nhial <br />
  Kuoth I-thɛ-rɛl, <br />
  puanyɛ jɛ amäni cäŋ kɛl!” <br />
  Kä cu nɛy diaal wee i̱, “Nɔnɔ!” Ɛ liak wä kä Kuoth Nhial. <br />
  Ta̱a̱ palä min wen thi̱n <br />
  37Inɔ cu Dee-bid A-thap kɛnɛ gaatman ni ji̱ Lii-bay ka̱m pal nhiam thandukä matdä ruac Kuɔth Nhial, kɛ ɣöö bikɛ la pal ɛn wi̱ni cäŋ kɛ cäŋ. 38Kä cuɛ O-bed-ɛ-dom gat Yɛ-du-thun kɛnɛ ji̱ thuɔk duëëlɛ ti jiɛɛn bäkɛl wi̱cdɛ bädäk jak kä lua̱kɛ kɛ. Kä cu jɛn O-bed-ɛ-dom kɛnɛ Otha a ga̱a̱ŋ thuɔk rɛ̈ɛ̈k. <br />
  39Kä cuɛ bo̱o̱th palä ni Dha-dok kɛnɛ bööth palä tin kɔ̱ŋ ka̱m la̱t palä Kuɔth Nhial guäth palä min te wi̱c kä Gib-yon, 40kɛ ɣöö bikɛ muc tin waŋkɛ thöp Kuoth Nhial kɛ runwaŋ kɛnɛ thiaŋ wi̱i̱ yi̱kä min la waŋkɛ muc thi̱n, ce̱tnikɛ min ca gɔ̱r kä ŋuɔ̱t Kuɔth Nhial tëë cɛ la̱t ji̱ I-thɛ-rɛl. 41Kä cu Ɣe-man kɛnɛ Yɛ-du-thun kɛ duɔth nɛɛni tëë ca kuany kɛ ɣöö ba Kuoth Nhial la̱r tɛ̈th lɔaac, kɛ kui̱ nhökdɛ min thil pek te kɛɛl kɛ kɛ. 42Kä cu Ɣe-man kɛnɛ Yɛ-du-thun tekɛ kaaŋ, thuɔmni kët din. Kä cua gat Yɛ-du-thun kuany thok rɛ̈ɛ̈k. <br />
43Kä cu nɛy diaal däk piny, cu ramɔ wä dhɔrɛ, kä cu Dee-bid wä cieŋ kɛ ɣöö bɛ ji̱ dhɔaarɛ wä poth. </p>
<h3><a href="1ch chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<p><br />
</p>
</body>
</html>
