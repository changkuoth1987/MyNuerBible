<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<p>12 <br />
  Mak ji̱ I-jëp kɛ Juda <br />
  (1 Kua̱r 14:25-28) <br />
  1Mëë ci ruëc Rɛ-ɣɛ̈-bɔm ku tia̱p kä cɛ buɔ̱m, cuɛ ŋuɔ̱t Kuɔth Nhial pa̱l ruëëc kɛnɛ ji̱ I-thɛ-rɛl diaal. 2Kɛ dhieec runi ruëc kua̱r ni Rɛ-ɣɛ̈-bɔm. Kɛ ɣöö /ca Kuoth Nhial ŋäth, cu Ci-cɛ̈k kuäär I-jëp Jɛ-ru-tha-lɛm mak. 3Cuɛ mak kɛ thurbiɛɛli ti bathdɔɔr kɛl wi̱cdɛ kur rɛw, kɛ jiöŋkööri ti bathdɔɔri ti jiɛn bäkɛl. Kɛ nɛy ti thil pek ti bä kɛɛl kɛ jɛ kä I-jëp, kɛ ji̱ Lib-ya kɛ ji̱ Thok yuk kɛ ji̱ Kuc. 4Kä cuɛ wi̱i̱ Juda tin buɔ̱m buɔ̱ɔ̱m a räth nikä Jɛ-ru-tha-lɛm käp. 5Kä cu gök ni Cɛ-mɛ̈-yaa ben kä Rɛ-ɣɛ̈-bɔm kɛnɛ ruëëc Juda tin ca rɔ dol kä Jɛ-ru-tha-lɛm kɛ kui̱ Ci-cɛ̈k, kä cuɛ kɛ jiök i̱, “Nɛmɛ ɛ min laar Kuoth Nhial ɛ i̱, /‘Cia ɣä lo̱k, kɛ kui̱c ɛmɔ ca yɛ la̱th tetdä Ci-cɛ̈k.’ ” 6Kä cu bööth I-thɛ-rɛl kɛ kuäär ɛ ŋa̱c i̱ tekɛ kɛ duer, kä cukɛ wee, “Te Kuoth Nhial kɛ cuɔ̱ŋ.” 7Kä min ci Kuoth Nhial ɛ nɛn ɛn ɣöö cikɛ dueriɛn ŋa̱c, cuɛ ruac kɛ Cɛ-mɛ̈-yaa i̱, “Kɛ ɣöö cikɛ dueriɛn ŋa̱c, ɣän /cäkɛ bi däk, bäkɛ jak kä kän, /ci kɛ̈cdä bi ben kä Jɛ-ru-tha-lɛm kɛ tet Ci-cɛ̈k. 8Kä bi ka kuaany kä jɛ, bikɛ jɛ ku lɛ ŋa̱c mi gɔaa ni ɣöö la̱tkɛ ni ɣä ikä kiɛ la̱tkɛ ni kua̱r ro̱li ti kɔ̱ŋ ikä.” <br />
  9Kä cu Ci-cɛ̈k kuäär I-jëp Jɛ-ru-tha-lɛm mak, kä cuɛ kuak luaak Kuɔth Nhial kɛnɛ kuak duëël kua̱r ben naŋ. Cuɛ ti diaal naŋ, cuɛ kɛ naŋ amäni köötni dääpä tëë ca täth ɛ Thɔ-lo-mon. 10Kä cu Rɛ-ɣɛ̈-bɔm köötni yieethä min yian ta̱th gua̱thnikiɛn, kä cuɛ kɛ la̱th tetni bööthni ga̱a̱ŋni tin guɛckɛ thok duëël kua̱r. 11Ni ciaŋ mɔ wä kuäär luaak Kuɔth Nhial ɔ, la ga̱a̱ŋ kɛ a kän kä bakɛ nyɔk kɛ loc duëël ga̱a̱ŋni. 12Kä kɛ ɣöö cɛ rɔ lua̱r Kuoth Nhial, /ken Kuoth Nhial ɛ lɛ däk ɛlɔ̱ŋ kɛ kɛ̈cdɛ. Kä cu ciaŋ gɔaa kä Juda. <br />
  Lia̱a̱ Rɛ-ɣɛ̈-bɔm <br />
  13Kä cu kuäär ni Rɛ-ɣɛ̈-bɔm rɔ yiath piny kä Jɛ-ru-tha-lɛm, kä cuɛ jɛ ruac. Kä mëë tookɛ kuäär tëë kɛ run ti jiɛn ŋuaan wi̱cdɛ kɛl, cuɛ ruëc kä Jɛ-ru-tha-lɛm kɛ run wäl bärɔw, wec ëë ci Kuoth Nhial ɛ mɛk rɛy thuk duëli ji̱ I-thɛ-rɛl diaal i̱ ba jɛ pal thi̱n. Kä cɔalkɛ man i̱ Naamaa kä Am-on. 14Kä cuɛ jiäk la̱t, kɛ ɣöö /kenɛ lɔcdɛ ka̱m Kuoth Nhial. <br />
15Täämɛ cua lät Rɛ-ɣɛ̈-bɔm ni tukädɛ cu mäni guutdɛ gɔ̱a̱r rɛy buɔk kuɛ̈ɛ̈ni go̱kä ni Cɛ-mɛ̈-yaa kɛnɛ gök ni Ido. Kä la Rɛ-ɣɛ̈-bɔm kɛ kɛnɛ Ya-rɔ-baam a nyiëëny. 16Kä cu Rɛ-ɣɛ̈-bɔm li̱w, kä cua jɛ kony därwec Dee-bid. Kä cu gatdɛ ni Ä-bi-yaa ruëc kɛ gua̱a̱thdɛ. </p>
<h3><a href="2ch chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<p><br />
</p>
</body>
</html>
