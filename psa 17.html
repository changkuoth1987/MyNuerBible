<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
17 <br />
Pal raam mi thil lua̱ŋ <br />
(Ɛ Pal Dee-bid) <br />
1Liŋ ɣä lö Kuoth Nhial <br />
mi latdä ni cuɔ̱ɔ̱ŋ, <br />
kä liŋ wieedä kɛ kui̱ lua̱k, <br />
liŋɛ kɛ ɣöö thilɛ ɣä mɛ̈ɛ̈t. <br />
2Ku lukdä luk ɛ ji̱n, <br />
kä guic cuɔ̱ɔ̱ŋdä. <br />
3Mi ci lɔcdä ɣɔ̱n, mi ci ɣä <br />
gui̱l kɛ wäär, <br />
mi ci ɣä ɣɔ̱n kä diaal, <br />
deri ɣä jek thilɛ ɣä nyuɔɔn, <br />
kä /ci thokdä duer lat. <br />
4Ɣän /ka̱n guɔ̱ɔ̱r ni la̱t jiäk nath, <br />
kä ɣän /cä gak gaakni lät, <br />
kɛ ɣöö luɔ̱thä ruacdu. <br />
5Kä ɣän la ja̱a̱lä ni duɔ̱ɔ̱pdu <br />
/ka̱n met kac gekä. <br />
6Kä ɣän cɔalä ni ji̱ lö Kuoth <br />
kɛ ɣöö bi ɣä luäk, <br />
gäŋni ji̱thdu ɣä, kä liŋ rieetkä. <br />
7Nyuthni nɛɛku nhökdu min di̱i̱t, <br />
kɛ ɣöö ɛ ji̱n la gääŋ nɛɛni tin <br />
görkɛ luäk kä ji̱ kɛ kui̱ ji̱ tɛ̈riɛn. <br />
8Gaŋ ɣä ce̱tnikɛ ti̱ey waŋdu, <br />
gaŋ ɣä kɛ ti̱eepdu ce̱tnikɛ <br />
manpalɛ̈ɛ̈k mi gaŋ dɛykɛ, <br />
9kä ji̱ nyuɔɔni tin makɛ ɣä, <br />
kɛnɛ ji̱ tɛ̈rä tin gölkɛ ɣä. <br />
10Kä ci lo̱ckiɛn rɔ̱ ri̱t, <br />
thilɛ kɛ pälikä, <br />
kä ruac kɛn a jiäk. <br />
11Kɛn görkɛ ɣä amäni, <br />
min ca ɣä go̱l ɛ kɛn <br />
guic kɛn ni gua̱a̱th mi dëë <br />
ɣɔ̱ɔ̱k ni ɣä piny. <br />
12Cikɛ ce̱tnikɛ lony mi ci ŋɛ̈ɛ̈ny, <br />
ce̱tkɛ kɛ dɔw luɔny mi ci rɔ tɛ̱̈ɛ̱̈ <br />
mi dhɔm duɔ̱ɔ̱r. <br />
13Ku jiɛɛn lö Kuoth Nhial <br />
ro̱mni kɛ kɛ, bër bikɛ ben joc! <br />
Kän tëkdä kä ji̱ nyuɔɔni <br />
kɛ mutdu. <br />
14Bër kän ɣä lö Kuoth Nhial <br />
kɛ buɔ̱mdu <br />
kä nɛy tin ca tëkdiɛn la̱th <br />
kä nyin ɣɔaa ɛmɛ. <br />
Dëë jia̱a̱ckiɛn thia̱a̱ŋ kɛ <br />
tɔ̱ɔ̱ŋ in ci tɔ̱w kɛ kui̱diɛn, <br />
a dëë gaatkiɛn tekɛ kui̱c <br />
in di̱t ni jɛn thi̱n, <br />
a dëë tha̱a̱ŋdɛ jek ɛ gaat gankiɛn. <br />
15Kä ɣän bä ji̱ nɛn rɛy cuŋni, <br />
kä mi wa̱a̱ wä jiɛɛn li̱th, <br />
ɣän bä cu ro̱ŋ kɛ guecdu pa̱ny. <br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
