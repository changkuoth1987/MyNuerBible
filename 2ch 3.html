<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<p>3 <br />
  1Ɛ jɛn cu Thɔ-lo-mon luak Kuɔth Nhial tok kɛ ta̱th kä Jɛ-ru-tha-lɛm Pääm Mɔ-ri-ya, gua̱a̱th ëë ci Kuoth Nhial rɔ nyuɔ̱th gua̱n ni Dee-bid thi̱n. Gua̱a̱th ëë ci Dee-bid ɛ mɛk gua̱th kɔ̱mä bɛɛl Ɔr-nan raan Yɛ-buth. 2Cuɛ ta̱thdɛ tok kɛ rɛw päthni kɛ ŋuaan runi ruecädɛ. 3Kä cu ti̱ti̱ a theemni te täthɛ luak Kuɔth. Cu bärɛ piny a jua̱th tetni ti jiɛn bäkɛl, kä ɣäp ɣääpdɛ a jua̱th tetni ti jiɛn da̱ŋ rɛw. 4Kä cu bäŋ luaak a jua̱th tetni ti jiɛn da̱ŋ rɛw bärɛ piny kɛnɛ ɣäp ɣääpdɛ, päärɛ kɛ ɣäp ɣääp luak#3:4 luak Luak mat kɛ ni jɛ thi̱n kɛ ɣöö bikɛ pa̱a̱r kɛnɛ 1 Kua̱r 6:3 thok Ɣi-bɛ-ru thilɛ jɛ kä 2 Kuɛ̈n 3:4.. Kä cu bärɛ cuŋä a jua̱th te̱tni ti kuɔ̱r kɛl wi̱cdɛ jiɛn da̱ŋ rɛw. Kä cuɛ rɛydɛ rɔth kɛ da̱a̱p mi lɛy lɛy. 5Kä cuɛ puɔ̱ny luaak kum kɛ jiɛn, kä cuɛ rɔth kɛ da̱a̱p mi lɛy lɛy kä cuɛ jɛ kɛt kɛ ti ce̱tkɛ dɛy nöör kɛnɛ kuatni. 6Cuɛ luak biɛl kɛ pääm ti di̱t kökdiɛn, kɛ da̱a̱p mi nööŋkɛ nikä Par-wa-yim. 7Kä cuɛ puɔ̱ny luaak, kɛ tut luaak, kɛ thiekni kɛ wääthni rɔth kɛ da̱a̱p. Kä cuɛ pua̱ny ti ce̱tkɛ pua̱ny jaakni lät kä puɔ̱ny luaak. <br />
  8Kä cuɛ duel in rɛl gɔɔydɛ di̱tdɛ rɔ la̱t. Cu bärɛ kɛnɛ ɣääpdɛ a jua̱th tetni ti jiɛn da̱ŋ rɛw. Kä cuɛ jɛ rɔth kɛ da̱a̱p mi lɛy lɛy mi te ki̱luni ti kur bäkɛl. 9Kä cuɛ thöt la̱t kɛ da̱a̱p mi tëë ki̱luni da̱ŋ wäl dhieec. Kä cuɛ wi̱c duëël rɔth kɛ da̱a̱p. <br />
  10Kä cuɛ pua̱ny da̱ŋ rɛw ti ce̱tkɛ pua̱ny ja̱a̱kni la̱t kɛ jiath rɛy duëël in rɛl gɔɔydɛ rɔ, kä cuɛ kɛ rɔth kɛ da̱a̱p. 11-13Kä gɔ̱kiɛn kɛn da̱ŋ rɛw kɛ jua̱th tetni ti jiɛn da̱ŋ rɛw. Te gɔ̱a̱k kuec kɛl kɛ jua̱th tetni da̱ŋ dhieec, wä gɔ̱kiɛn yiëth ni puɔ̱ny duëël kui̱c ɛ mi kɛnɛ kui̱c in dɔ̱ŋ, kä ro̱m gɔ̱kiɛn däär. Kä kɛn cikɛ cuɔ̱ŋ luɔckɛ nhiamdiɛn rɛy luaak. 14Kä cuɛ geel la̱t kɛ bi mi yiel kɛnɛ mi do̱l kɛ mi dɛ̈ɛ̈r, kä cuɛ kɛ kët pua̱ny ti ce̱tkɛ pua̱ny ja̱a̱kni. <br />
  Wääthni yieethä min yian da̱ŋ rɛw <br />
  (1 Kua̱r 7:15-22) <br />
15Kä cuɛ wääthni da̱ŋ rɛw la̱t thok luaak raar, bäriɛn nhial ɛ jua̱th tetni ti jiɛn da̱ŋ diɔ̱k wi̱cdɛ dhieec, te mɔ kɛ wi̱c, mi te jua̱th tetni da̱ŋ dhieec. 16Kä cuɛ ti ce̱tkɛ kuatni la̱t, kä cuɛ kɛ la̱th nhial wääthni. Kä cuɛ rɛydiɛn ruɔ̱p ti ce̱tkɛ dɛy nöör ti kuɔ̱r. 17Kä cuɛ wääthni cuŋ raar thok luaak, te kɛl kui̱c cuëëc, te min dɔ̱ŋ kui̱c caam. Kä cuɛ min te kui̱c cuëëc cɔli Ya-kin, kä cuɛ min te kui̱c caam cɔli Bo-ɛ̈dh. </p>
<h3><a href="2ch chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<p><br />
</p>
</body>
</html>
