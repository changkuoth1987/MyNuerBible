<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
47 <br />
Ciaaŋ Bɛ̈-bi-lɔn ɛ jiäk <br />
1Bër piny nyuuri rɛy tupä, <br />
lö jut nyaal Bɛ̈-bi-lɔn! <br />
Nyuuri piny a thil kɔm kuäärä, <br />
lö jut nyaal Kɛ̈l-da-ya! <br />
Kɛ ɣöö /ca ji̱ bi nyɔk kɛ ciöt i̱, <br />
mi puɔth kiɛ mi tekɛ maan. <br />
2Käni pil kä guär kuän, <br />
woc bi̱i̱ wecdu, <br />
woc yietdu a ciöku jɔc, <br />
wër jiɛth ni kiɛr. <br />
3Ba ta̱a̱ juutädu nyoth, <br />
ɛ ba buaru nɛn. <br />
Ɣän bä rɔ col, <br />
thilɛ ram mi bä päl. <br />
4Ɛn Käända, cɔalkɛ ciötdɛ <br />
Kuoth Nhial in la Ruey Ɣɔaa, <br />
ɛ jɛn Kɛl I-thɛ-rɛl in <br />
Rɛl Gɔɔydɛ rɔ. <br />
5Nyuuri bitdä, kä wër rɛy muɔ̱th, <br />
lö jut nyaal Kɛ̈l-da-ya! <br />
Kɛ ɣöö /ca ji̱ bi nyɔk kɛ ciöt i̱ <br />
kuäär ciëk kuääri. <br />
6Ɣän cä gaak kɛ nɛɛkä ɛn nëë, <br />
ɣän cä tin la nyinkä lo̱k, <br />
cä kɛ la̱th ni tetkädu, <br />
kä /keni tekɛ kɔ̱a̱c <br />
lɔaac kɛ kɛ, <br />
cu mäni nɛy ti di̱t curi kɛ moc <br />
la̱t mi thiɛk thiɛk. <br />
7Curi wee i̱, “Bi ɣän a kuäär <br />
ciëk amäni cäŋ kɛl,” <br />
duundɛ ɣöö /keni ti̱ti̱ <br />
la̱th lɔɔcdu <br />
kiɛ /keni guutdiɛn car. <br />
8Täämɛ liɛŋɛ nɛmɛ lö nhöök gɔyni, <br />
yɛn nɛy tin nyuur malä, <br />
yɛn tin ruac kɛ lo̱ckun i̱, <br />
“Ɛ ɣän thilɛ ram mi dɔ̱ŋ, <br />
ɣän /cä bia̱ ciek jɔkä, <br />
kiɛ bä cuuc kɛ thil gan.” <br />
9Kɛn rɛw ti̱ti̱ bikɛ ben kä ji̱ <br />
kɛ gua̱a̱th mi tɔt kɛ cäŋ kɛl, <br />
bi gaatku bath kä bi <br />
ji̱n a ciek jɔkä, <br />
kɛn bikɛ tuɔɔk kä ji̱ <br />
kɛn da̱ŋ rɛw, <br />
a cäŋ ni mɔ ti̱i̱ kɛ ti̱t <br />
ti ŋuan ɔ <br />
kä ti̱i̱ kɛ wal ti buɔ̱m buɔ̱ɔ̱m. <br />
10Ji̱n ŋääthi ni jiäku, <br />
ɛ la wi̱i̱ i̱, “Thilɛ ram <br />
mi nɛɛn ɣä.” <br />
Ci pɛlu kɛnɛ ŋäc ŋɔaanidu <br />
ji̱ bath, <br />
kä ji̱n ruaci kɛ lɔcdu wi̱i̱ i̱, <br />
“Ɛ ɣän thilɛ ram mi dɔ̱ŋ.” <br />
11Duundɛ ɣöö bi jiäk ben kä ji̱, <br />
kä /ciɛ bi ŋa̱c ɛn duɔ̱ɔ̱p <br />
in bi käp ni jɛ cuɔ̱ŋ, <br />
kä bi da̱k ben kä ji̱, <br />
mi /ci bi luäŋ kɛ gaŋ jɔ̱ɔ̱r, <br />
bi da̱k ji̱ pärikä kɛ pɛ̈th, <br />
mi /ci bendɛ bi met ŋa̱c. <br />
12Teni rɛy kuthniku <br />
kɛnɛ rɛy ti̱tniku tin ŋuan <br />
tëë lätdi ni mëë ɛ ji̱n ŋuɛ̈t, <br />
dɔ̱ŋ bɛ rɔ luɔ̱t ji̱, <br />
dɔ̱ŋ bi naath jak kä dual. <br />
13Ci cuuc kɛ ruaacni diaal <br />
tin ci jek, <br />
a nɛy tin ŋa̱ckɛ nyin <br />
nhial ka̱nkɛ ji̱, <br />
nɛy tin la guɛckɛ ni dääk nhial, <br />
tin la guɛckɛ ni ciɛr, <br />
tin la markɛ mɔ bi tuɔɔk ɔ <br />
kä ji̱ kɛ tëth path. <br />
14Nɛnɛ bikɛ ce̱tnikɛ jil, <br />
bi mackɛ waŋ, <br />
/ca rɔ̱ dëë luäŋ kɛ ka̱n <br />
kä bo̱l maac mi di̱i̱t. <br />
/Cɛ bi ce̱tkɛ mac miim mi <br />
dëë ɣɔ̱c ni raan kɛ jɛ, <br />
thilɛ mac mi ca kɔŋ dɔp <br />
ce̱tkɛ jɛ! <br />
15Ɛ jɛn ta̱a̱ in bi tekɛ nɛy <br />
tëë lät kɛɛl kɛ ji̱, <br />
nɛy tëë ja̱lɛ kɛɛl ni mëë <br />
kɛ yɛn ŋuɛ̈tni, <br />
bi ram ɔ wä wi̱el nikɛ duɔ̱ɔ̱pdɛ, <br />
thilɛ ram mi bi ji̱ kän. <br />
<h3><a href="isa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
