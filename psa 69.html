<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
69 <br />
Pal kɛ kui̱ lua̱k kä yööŋ <br />
(Dit Dee-bid) <br />
1Luäk ɣä lö Kuoth kɛ ɣöö ci pi̱ <br />
ɣä cuɔ̱p ni ŋuäk. <br />
2Ɣän cä cuit ni rɛy tua̱a̱k guäth <br />
mi thil mi dɔanyä <br />
kɛ cio̱o̱kdä. <br />
Cä pɛn rɛy pi̱i̱ni ti luëŋ luëëŋ, <br />
kä ci nyɔc ɣä cu lɔk. <br />
3Ɣän cä cuuc ɛlɔ̱ŋ kɛ wiee <br />
cɛ ŋɔa̱a̱ŋ ci ro̱lä bɛ̈c, <br />
kä ci nëndä kuɛ̈ɛ̈kɛ <br />
li̱ep Kuɔthdä. <br />
4Kä ŋuan nɛy tin lökɛ ɣä kɛ mi <br />
thil thar ɛ lɛ̱̈nykɛ ni <br />
miem wecdä. <br />
Kä ŋuan nɛy tin görkɛ däkdä ɛlɔ̱ŋ, <br />
kɛn ji̱ tɛ̈rä tin gɔanykɛ ɣä <br />
kɛ kac. <br />
Ɛ bä mi /ka̱n kual ku nyɔk <br />
kɛ loc thi̱n? <br />
5Ji̱n ŋäci dueerkä diaal lö Kuoth, <br />
kä nyuɔɔnkä diaal tin <br />
cä la̱t tekɛ ni nhiamdu. <br />
6Ɛ nɛy tin ŋa̱thkɛ ji̱ /ca bilɛ <br />
moc kɛ buar kɛ kui̱dä, <br />
Kuäär ni Kuoth in la Ruey Ɣɔaa, <br />
ɛ nɛy tin görkɛ ni ji̱ /ca <br />
moc kɛ pöc kɛ kui̱dä, <br />
lö Kuoth I-thɛ-rɛl. <br />
7Kɛ ɣöö ɛ kui̱du ɛ nin kuɛ̈thkɛ ɣä, <br />
kä ɛ jɛn ci pöc waŋdä kum ɔ. <br />
8Cɛ ŋɔa̱a̱ŋ cä la juɔ̱r <br />
kä gaatmaari, <br />
ɛ ca̱a̱ ni raan go̱lä <br />
kä ji̱ maarädä. <br />
9Kɛ kui̱ ɛmɔ ci nhökdä kɛ luaakdu <br />
rɛydä thiäŋ, <br />
ɛ ci kuethni nɛɛni tin <br />
kuëthkɛ ji̱ pɛn ni kä ɣä. <br />
10Kä mɔ pa̱rä mɔ ɛ cä mi̱th, <br />
la kɛn cua̱ kueth ni ɣä <br />
kɛ ɣöö thɛ̈ɛ̈kä mi̱th. <br />
11Kä mɔ cä bieyni cuali la̱th ɔ <br />
kɛ ɣöö pa̱rä, <br />
lakɛn cua̱ dɔl ni ɣä. <br />
12La ɣä cua̱ dɔalkɛ ɛ nɛy tin <br />
nyuur thok rɛ̈ɛ̈k, <br />
kä ba ɣä kɛt kɛ diit <br />
ɛ yɔ̱a̱ŋ kɔaaŋni. <br />
13Duundɛ ɣöö mi ɛ kui̱dä <br />
ɣän bä pal ni ji̱ <br />
lö Kuoth Nhial. <br />
Kɛ gua̱a̱th mi gɔaa mi nhɔki <br />
lö Kuoth, <br />
loc palä kɛ kui̱ nho̱kädu <br />
min thil pek. <br />
Kä kɛ ka̱ndu min thuɔ̱k, <br />
14Luäk ɣä kä kän ɣä, rɛy tua̱a̱k <br />
in cä cuit thi̱n. <br />
Kän ɣä kä ji̱ tɛ̈rä, kɛnɛ rɛy <br />
pi̱i̱ni ti luëŋ luëëŋ ti̱ti̱. <br />
15Cu ɣä jakä ba lɔk ɛ nyɔc, <br />
kiɛ ba ɣä buɔny ɛ pi̱w, <br />
kiɛ bi kɔ̱a̱k ɣä muɔl piny. <br />
16Loc ɣä lö Kuoth Nhial, <br />
kɛ ɣöö nhökdu gɔaaɛ ɛlɔ̱ŋ, <br />
Kä kɛ kɔ̱a̱c lɔaacdu min di̱i̱t, <br />
lunyni kä ɣä. <br />
17Cu rɔ lɛ tɛ̱̈ɛ̱̈ kɛ ɣän ja̱ŋdu <br />
kɛ ɣöö ɣän ta̱a̱ rikä <br />
mal ɣä loc kɛ pɛ̈th. <br />
18Thieek ni rɔ kɛ ɣä, kä kän ɣä, <br />
bër luäk ɣä kä ji̱ tɛ̈rä. <br />
19Ji̱n ŋäci kuethni min <br />
kuethkɛ ni ɣä, <br />
kɛnɛ pöcdä kɛ buarä, <br />
kä ji̱n ŋäci ji̱ tɛ̈rä diaal. <br />
20Kuethni cɛ lɔcdä ŋuɔk ni piny, <br />
a cɛ ɣä cu jak kä can. <br />
Ɣän cua̱ go̱r kɛ ram mi com ɣä <br />
kä cuɛ thil raan, <br />
Kä cua̱ go̱r kɛ ram mi buum ɣä, <br />
kä cuɛ thil raan. <br />
21La kɛn a käm ni ɣä lueŋ <br />
i̱ mɔ mi̱eth, <br />
kä la ka̱mkɛ ni ɣä mi kɛc <br />
kɛc mi ci rɛw ɣä näk. <br />
22Ɛ mi̱ethdiɛn la dääkdiɛn, <br />
ɛ nyuaakdiɛn la kääpdiɛn. <br />
23Kä ɛ wäŋkiɛn kuɔ̱mkɛ, <br />
kɛ ɣöö /cikɛ bilɛ nën. <br />
ɛ lɛtkiɛn ku bɛ̈c <br />
amäni cäŋ kɛl. <br />
24Jakni ŋɛ̈ɛ̈nydu kä bëë kä kɛ, <br />
kä waŋkɛ kɛ ŋɛ̈ɛ̈nydu <br />
min pɛt ce̱tkɛ mac. <br />
25Ɛ wecdiɛn te ni baaŋ, <br />
kä a jɛ thil ram <br />
mi cieŋ duëlikiɛn. <br />
26Kɛ ɣöö la kɛn a yɔŋ ni nɛy <br />
tin ci tɔ̱ŋ, <br />
kä lɛ̈ŋkɛ nɛy tin ci moc <br />
kɛ buɔ̱ɔ̱t. <br />
27Ku duäcdiɛn ma̱t duäc mi dɔ̱ŋ, <br />
a ka̱ndu lɛ nyuak kɛ naath <br />
/cukɛ bi pälikä. <br />
28Ɛ ciöötkiɛn ka̱mkɛ raar <br />
rɛy buɔk teekä, <br />
kä akɛ /ca bi mat <br />
rɛy nɛɛni tin gɔw. <br />
29Duundɛ ɣöö ɣän cä thia̱a̱ŋ kɛ <br />
rik kɛnɛ ti bɛ̈c bɛ̈ɛ̈c, <br />
Ɛ ka̱ndu gaŋä lö Kuoth. <br />
30Ɣän bä ciöt Kuɔth liak <br />
kɛ diit puɔnyä, <br />
ɣän bä jɛ liakɛ diit <br />
tɛthä lɔaac. <br />
31Mɛmɛ bɛ lɔc Kuɔth Nhial jakä <br />
tɛth ɛ bɛ leny ni <br />
muc thääkni, <br />
muc thääkni ti wëri ti <br />
tekɛ barkakni. <br />
32Mi wä nɛy tin yɔaŋkɛ <br />
nɛmɛ wä nɛn, <br />
bi lo̱ckiɛn tɛɛth, <br />
kä yɛn nɛy tin görkɛ Kuoth <br />
ɛ lo̱ckun bum. <br />
33Kɛ ɣöö Kuoth Nhial <br />
liŋɛ jɔw cani, <br />
kä /cɛ nɛɛkɛ tin <br />
ca yian lo̱k. <br />
34Ɛ nhial kɛnɛ piny liakɛ Kuoth, <br />
kɛ yiër amäni tin diaal <br />
tin jäl rɛydiɛn. <br />
35Kɛ ɣöö bi Kuoth Nhial <br />
Dha-yɔn kän, <br />
kä bɛ wi̱i̱ Juda nyɔk kɛ ta̱th, <br />
kä bi ja̱a̱ŋkɛ cu cieŋ ɛn wani <br />
kä bɛ la duŋdiɛn. <br />
36Kä bi gaat ja̱a̱ŋniku jɛ ka̱n <br />
ɛla duŋdiɛn, <br />
kä bi nɛy tin nhɔakɛ <br />
ciöt Kuɔth cieŋ thi̱n. <br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
