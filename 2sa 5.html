<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
5 <br />
Kueny Dee-bid ala Kuäär kä I-thɛ-rɛl <br />
(1 Kuɛ̈n 11:1-9, 14:1-7) <br />
1Ɛ jɛn cu thuk duëli I-thɛ-rɛl diaal ben kä Dee-bid kä Ɣɛb-ron, cukɛ wee i̱, “Nɛnɛ, kɛ kɔn ri̱ŋdu kä riɛm. 2Kä kɛ gua̱a̱th ëë ci wä, mëë Thɔɔl ɛ kuäära, ɛ ji̱n ɛ nëë la ji̱ I-thɛ-rɛl a bo̱th ko̱o̱r. Kä cu Kuoth Nhial ji̱ jiök i̱, ‘Bia̱ yieen nɛɛnikä ni ji̱ I-thɛ-rɛl, kä bia̱ rueecdiɛn.’ ” 3Inɔ cu bööth I-thɛ-rɛl diaal ben kä kuäär kä Ɣɛb-ron. Kä cu kuäär ni Dee-bid ruac mat kɛ kɛ kä Ɣɛb-ron nhiam Kuɔth Nhial, kä cukɛ Dee-bid kuany ala kuäär kä I-thɛ-rɛl. 4Kä mëë tok Dee-bid kuäär tëë kɛ run ti jiɛɛn diɔ̱k diëëth, kä cuɛ ruec kɛ run ti jiɛɛn ŋuaan. 5Kä Ɣɛb-ron cuɛ Juda ruac kɛ run bärɔw wi̱cdɛ päth bäkɛl. Kä Jɛ-ru-tha-lɛm cuɛ I-thɛ-rɛl ruac kɛɛliw amäni Juda kɛ run ti jiɛɛn diɔ̱k wi̱cdɛ diɔ̱k. <br />
6Kä cu kuäär ni Dee-bid kɛnɛ nɛɛkɛ wä, wa Jɛ-ru-tha-lɛm wec ji̱ Yɛ-buth ma̱k, tëë jiök kɛ Dee-bid i̱, “/Ci bi ben ɛn wa̱nɛ, bi ciöör kɛnɛ ŋöt ji̱ gaŋ ni raar.” Cu nɔmɔ a ca̱riɛn i̱, “Dee-bid /cɛ rɔ bi luäŋ kɛ ben ɛn wa̱nɛ mi.” 7Duundɛ ɣöö cu Dee-bid wecdiɛn in bum ni Dha-yɔn ka̱n, min ci ku la wec Dee-bid. 8Kä cu Dee-bid wee ɛn cäŋ ëë, “Ɛn ram bi ji̱ Yɛ-buth näk, a jɛ wä kɛ rɛy lo̱o̱lä pi̱i̱ni bɛ ciöör kɛnɛ ŋöt wä ma̱k, kɛ ɣöö lo̱k lɔcdä kɛ.” Kɛ kui̱c ɛmɔ la jɛ a larkɛ i̱, “/Ci ciöör kɛ ŋöt bi ben duëël.” 9Kä cu Dee-bid ciɛŋ ni wec mi bum bum, kä cua ja cɔli wec Dee-bid. Kä cu Dee-bid wec täth ɛ go̱o̱lɛ jɛ a känɛ jɛ ni kä Milo a wä rɛc ɔ. 10Kä cu Dee-bid buɔ̱m a lɔ̱ŋ, kɛ ɣöö te Kuoth Nhial ni Kuoth in la Ruey Ɣɔaa kɛɛl kɛ jɛ. 11Kä cu Ɣi-ram kuäär Dhor Dee-bid jäk kä naath naŋ kɛ jiɛɛn ŋuer, amäni ŋa̱a̱t jiɛn, kɛ ta̱a̱th tin bä Dee-bid lät kä duel kuäärä. 12Kä cu Dee-bid ɛ ŋa̱c ɛn ɣöö ci Kuoth Nhial jɛ jak kä kuäär I-thɛ-rɛl, kä cuɛ kuäärɛ kap nhial kɛ kui̱ nɛɛnikɛ ni ji̱ I-thɛ-rɛl. <br />
13Kɛ kɔr kä mëë ci Dee-bid ɣöth kä Ɣɛb-ron bëë kä Jɛ-ru-tha-lɛm, cuɛ kuɛɛn kɛ män ti ŋuan kɛnɛ luɔɔm ti ŋuan. Cuɛ tekɛ dhɔɔl ti ŋuan kɛnɛ nyier ti cua da̱p jɛ. 14Kä ti̱ti̱ kɛ ciööt gan tin ca da̱p jɛ kä Jɛ-ru-tha-lɛm, Cä-muwä, Co-bab, Na-than, Thɔ-lo-mon, 15Yib-ɣar, Ɛli-cuwa, Nɛ-pɛg, Ya-pia, 16Ɛli-cama, Ɛl-yada, Ɛ-li-pa-lɛt. <br />
Juc Dee-bid kɛ ji̱ Pi-li-thɛt <br />
(1 Kuɛ̈n 14:8-17) <br />
17Mëë ci ji̱ Pi-li-thɛt ɛ liŋ ɛn ɣöö ca Dee-bid kuany ala kuäär I-thɛ-rɛl, cu kɛn diaal jiɛɛn wa Dee-bid go̱r. Kä cu Dee-bid ɛ liŋ kä cuɛ wä ti̱ecni tin buɔ̱m buɔ̱ɔ̱m. 18Täämɛ cu ji̱ Pi-li-thɛt rɔ̱ ben däk kä piny rɛy lo̱o̱lä ji̱ Rɛpa. 19Kä cu Dee-bid Kuoth Nhial thiec i̱, “Ɣän bä wä nyiëëny kɛ ji̱ Pi-li-thɛt? Kä bikɛ ka̱m ɣä?” Kä cu Kuoth Nhial ɛ loc i̱, “Wër, kɛ ɣöö ɛ puc bä kɛn ji̱ Pi-li-thɛt ka̱m ji̱.” 20Kä cu Dee-bid ben kä Baal-pɛ-ra-dhim#5:20 Baal-pɛ-ra-dhim. Lotdɛ ni ɣöö to̱l Kuoth Nhial naath raar. Kuɛnɛ kä 2 Tham 5:20., kä cu Dee-bid kɛ joc ɛn wi̱ni. Kä cuɛ wee i̱, “Ci Kuoth Nhial ji̱ tɛ̈rä joc nhiamdä, ce̱tnikɛ pul mi lɛny pikɛ.” Kɛ kui̱c ɛmɔ cua gua̱th ɛmɔ cɔl i̱ Baal-pɛ-ra-dhim raar. 21Kä cu ji̱ Pi-li-thɛt kuthkiɛn ba̱ny ɛn wi̱ni, kä cu Dee-bid kɛ naŋ kɛnɛ nɛɛkɛ. <br />
22Kä cu ji̱ Pi-li-thɛt rɔ̱ nyɔk kɛ luny jɔk, kä cukɛ rɔ da̱k piny rɛy lo̱o̱lä ji̱ Rɛpa. 23Kä mëë ci Dee-bid Kuoth Nhial thiec, cuɛ loc i̱, “/Cu wä a lotdi ni kɔriɛn. Wër go̱l nikɛ, kä mak nikɛ kɛ kui̱c in dɔ̱ŋ min lot ni jiath baltham#5:23 baltham. Jɛn ɛ jiath mi puɔl puɔl mi la la̱tkɛ ŋɔak, kä jɛn tëë kɛ ŋuäny mi gɔaa.. 24Kä mi wi̱i̱ jɔw wä liŋ mi wä kɛ wuɔ̱th jiɛɛn baltham, ku kɛ ma̱k. Kɛ ɣöö ɣän cä wä nhiamdu bä rɛm ji̱ Pi-li-thɛt wä joc.” 25Kä cu Dee-bid ɛ la̱t ce̱tnikɛ min ci Kuoth Nhial ɛ la̱r jɛ, cuɛ ji̱ Pi-li-thɛt näk ni kä Gabä amäni Gɛ-dhɛr. <br />
<h3><a href="2sa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
