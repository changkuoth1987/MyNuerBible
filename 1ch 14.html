<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<p>14 <br />
  Dee-bid kɛnɛ ji̱ dhɔaarɛ <br />
  (2 Tham 5:11-16) <br />
  1Kä cu Ɣi-ram kuäär Dhor Dee-bid jäk kä naath, naŋkɛ jiɛɛn luɔ̱ɔr kɛ nɛy ti ta̱a̱th kɛ ŋa̱a̱t jiɛɛn, ti ba jɛ wä lät kä duel kuäärä. 2Kä cu Dee-bid ɛ ŋa̱c ɛn ɣöö ci Kuoth Nhial jɛ jak kä kuäär I-thɛ-rɛl, kä cuɛ kuäärɛ kap nhial kɛ kui̱ nɛɛnikɛ ni ji̱ I-thɛ-rɛl. <br />
  3Kä cu Dee-bid kuɛɛn kɛ män ti ŋuan kä Jɛ-ru-tha-lɛm, cuɛ tekɛ dhɔɔl ti ŋuan kɛnɛ nyi̱er ti cua da̱p jɛ. 4Kä cu ti̱ti̱ a ciööt gankɛ kä Jɛ-ru-tha-lɛm. Cä-muwä kɛnɛ Co-bab kɛ Na-than kɛnɛ Thɔ-lo-mon, 5kɛ Yib-ɣar kɛnɛ Ɛli-cuwa kɛ Ɛl-pa-lɛt, 6kɛnɛ No-gaa kɛ Nɛ-pɛg kɛnɛ Ya-pia, 7kɛ Ɛli-cama kɛnɛ Bɛɛl-yada#14:7 Bɛɛl-yada Kä diɔ̱k kä jɛn bok ɛmɛ cɔal kɛ jɛ i̱ Ɛl-yada 3:8. kɛ Ɛ-li-pa-lɛt. <br />
  Juc Dee-bid kɛ ji̱ Pi-li-thɛt <br />
  (2 Tham 5:17-25) <br />
  8Mëë ci ji̱ Pi-li-thɛt ɛ liŋ ɛn ɣöö ca Dee-bid kuany ala kuäär I-thɛ-rɛl, cu kɛn diaal jiɛɛn wa Dee-bid go̱r kä cu Dee-bid ɛ liŋ kä cuɛ ben röm kɛ kɛ. 9Täämɛ cu ji̱ Pi-li-thɛt ben pɛɛc lo̱o̱lä ji̱ Rɛpa. 10Kä cu Dee-bid Kuoth thiec i̱, “Ɣän bä wä nyiëëny kɛ ji̱ Pi-li-thɛt? Kä bikɛ ka̱m ɣä?” Kä cu Kuoth ɛ loc i̱, “Wër nyieenyni kɛ kɛ, bäkɛ ka̱m ji̱.” 11Kä cu wä kä Baal-pɛ-ra-dhim#14:11 Baal-pɛ-ra-dhim kuɛnɛ kä 2 Tham 5:20. Kɛ thok Ɣi-bɛ-ru lotdɛ ni ɣöö to̱l Kuoth Nhial naath., kä cu Dee-bid kɛ joc ɛn wi̱ni. Kä cu Dee-bid wee “Ci Kuoth ji̱ tɛ̈rä joc kɛ ɣä, ce̱tnikɛ pul mi lɛny pi̱kɛ.” Kɛ kui̱c ɛmɔ cua gua̱a̱th ɛ mɔ cɔli Baal-pɛ-ra-dhim. 12Kä cukɛ kuthkiɛn ba̱ny ɛn wi̱ni, kä cu Dee-bid kɛ jak kä waŋkɛ. <br />
13Kä cu ji̱ Pi-li-thɛt rɔ̱ nyɔk kɛ pëc lo̱o̱lä. 14Kä mëë ci Dee-bid Kuoth thiec, kä cu Kuoth ɛ loc i̱, “/Cu wä lotdi ni kɔriɛn. Win rɔ, kä mak nikɛ kɛ kui̱c in lot ni jiɛɛn baltham. 15Kä mi wi̱i̱ jɔw wä liŋ mi wä kɛ wuɔ̱th jiɛɛn baltham, ku wä nyieenykɛ kɛ. Kɛ ɣöö ɣän ca wä nhiamdu bä rɛm ji̱ Pi-li-thɛt wä joc.” 16Kä cu Dee-bid ɛ la̱t ce̱tnikɛ min ci Kuoth ɛ la̱r jɛ, kä cukɛ rɛm ji̱ Pi-li-thɛt näk nikä Gib-yon ca mäni Gɛ-dhɛr. 17Kä cu kɛ̈k Dee-bid räth wi̱i̱ muɔ̱ɔ̱n kɛɛliw, kä cu Kuoth Nhial döör diaal jak kä dual kɛ jɛ. </p>
<h3><a href="1ch chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<p><br />
</p>
</body>
</html>
