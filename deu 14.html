<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<p>14 <br />
  Guk ciɛŋni pärä <br />
  1“Kɛ ɣöö kɛ yɛn gaat Kuɔth Nhial Kuothdun. /Cuarɛ pua̱nykun tëm kä /cuarɛ wuɔ̱thkun mut nhiam kɛ kui̱ pärä raam mi ci li̱w. 2Kɛ yɛn nɛɛ Kuɔth Nhial Kuothdun ti rɛl kɛ rɔ, ti ci Kuoth Nhial kɛ mɛk ala nɛɛkɛ ti rɛlɛ, rɛy nɛɛni diaal tin ciaŋkɛ wi̱c muɔ̱ɔ̱n.” <br />
  Lëy ti gɔw kɛnɛ ti jiäk <br />
  (Liib 11:1-47) <br />
  3“/Cuarɛ ti jiäk cam. 4Kä ti̱ti̱ kɛ lëy tin dërɛ cam. Thäk, rɔam, böw, 5pua̱a̱r kɛ̈w, buɔk, rɔam dɔaar, mɔ̱m, thiäŋ, kɛ kul wec pa̱a̱m. 6Kɛn lëy diaal tin tekɛ barkak kä cɛ bak kä rɛɛw, kä nyɔkɛ wal, bia kɛ cam. 7Kä lëy diaal tin nyɔakɛ wal kä tekɛ barkak kɛl, /cuarɛ jɛ cam. Ce̱tkɛ thɔ̱rɔ̱l kɛnɛ pɛl pɛl kiɛ kunnyikaaŋni, nyɔk kɛn wal kä tekɛ kɛ barkak kɛl. Jiäkɛ kɛ yɛ. 8Mäni kundhur tëë kɛ barkakni rɛw, kä cɛ wal nyɔk, jiäkɛ bäkɛ yɛ. /Cuarɛ jɛ cam kä cia riŋdɛ bi nyɔt mi cɛ li̱w. <br />
  9“Kä tin diaal tin te rɛy pi̱i̱ni, bia cam ni ti̱ti̱ thi̱n. Tin tekɛ mɛy kɛnɛ kuac. 10Kä tin diaal tin thil nyim kɛnɛ kuac, cia kɛ bi cam. Jiäkɛ kɛ yɛ. <br />
  11“Kä diit diaal tin gɔw bia kɛ cam. 12Kä ti̱ti̱ kɛ tin cia bi cam cuɔr, nyoŋgol kɛ kuey, 13käät kɛnɛ manliɛɛth kɛ dörkiɛn, 14jak thok pur kɛ dörkiɛn, 15wuɔ̱t kɛ ki̱i̱l kɛnɛ ba̱ny kɛ dörkiɛn, 16jakɛ thok puur kɛ mulguc kɛ rialbɛɛk, 17ket kɛnɛ jal kɛ lip, 18gɔ̱th gɔ̱th kɛnɛ ŋök kɛ dörkiɛn, kɛ bolwijua̱t kɛ ŋabrɔkɛdhɔ̱t. 19Kä kɔ̱a̱m diaal tin te juät jiäkɛ kɛ yɛ. /Cuarɛ kɛ cam. 20/Kä kɔ̱a̱m diaal tin tekɛ juät kä gɔwkɛ, bia kɛ cam. <br />
  21“Kä /cuarɛ mi ci li̱w kärɔa cam ka̱mɛ jɛ juɔ̱r in cieŋ wi̱i̱dun, a jɛ camɛ. Kiɛ dërɛ jɛ kök radɔ̱diɛn, kɛ ɣöö kɛ yɛn nɛɛ Kuɔth Nhial Kuothdun ti rɛl rɔ̱. <br />
  “Kä cu dɔw dɛɛl thal kɛ cak man.” <br />
  Ŋuɔ̱t wa̱l wa̱a̱li <br />
  22“Kä bi wa̱l wa̱a̱li dɛɛni kakädu a nööŋi run kä run. 23Kä bia wa̱l wa̱a̱li bɛɛlkun kɛnɛ kɔaŋ kɛ liɛɛth, kɛ key ɣɔ̱ɔ̱kun kɛnɛ key deetkun cam, nhiam Kuɔth Nhial Kuothdun guäth in cɛ mɛk kɛ ɣöö ba pal thi̱n. Kä bia Kuoth Nhial Kuothdun cu Luɔ̱th ni ciaŋ. 24Kä mi gua̱a̱th in ci Kuoth Nhial Kuothdu jɛ mɛk i̱ ba pal thi̱n na̱nɛ kɛ ji̱, a ci jɛ dëë luäŋ kɛ mi naŋi wa̱l wa̱a̱liku thi̱n, tin ci Kuoth Nhial kɛ puɔ̱th ji̱, 25kɔknikɛ yio̱w. Kä rɔmkɛ, wër guäth in ci Kuoth Nhial ɛ mɛk. 26Ɛn wi̱ni kɔkni yio̱w mɔ ci nhɔk kɛ lɔcdu mɔ, thäk dɛl kiɛ kɔaŋ, mɔ go̱o̱ri mɔ, kä camɛ kɛ tɛth lɔaac nhiam Kuɔth Nhial Kuothdu, yɛnɛ ji̱ dhɔaaru diaal. 27Kä go̱rɛ raan ji̱ Lii-bay in te wi̱i̱dun, kɛ ɣöö thilɛ jɛ gua̱a̱th rɛydun. <br />
28“Kä kɛ kɔr thukä runi da̱ŋ diɔ̱k, bia wa̱l wa̱a̱li la̱tdun diaal nööŋ kɛ ruɔ̱n ɛ mɔ, kä tɔ̱w ɛ jɛ wi̱i̱nikun. 29Kɛ ɣöö thilɛ ji̱ Lii-bay gua̱th rɛydun, kɛ jur kɛnɛ gaat tin thil gua̱ni kɛnɛ män jɔɔkni, bikɛn kɛ ben cam a bikɛ ria̱ŋ. Kä bi Kuoth Nhial Kuothdun yɛ poth, kɛ lät diaal tin cia la̱t kɛ tetkun.” </p>
<h3><a href="deu chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<p><br />
</p>
</body>
</html>
