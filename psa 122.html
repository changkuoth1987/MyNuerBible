<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
122 <br />
Liak kɛnɛ pal kɛ kui̱ Jɛ-ru-tha-lɛm <br />
(Dit Dee-bid mi la kiɛtkɛ ɛ nɛy tin la wä kä Jɛ-ru-tha-lɛm mi wäkɛ ti̱em runä la̱t thi̱n) <br />
1Cu lɔcdä tɛɛth mëë cikɛ ɣä <br />
jiök i̱, <br />
“Wanɛ luaak Kuɔth Nhial!” <br />
2Täämɛ kɔn ti̱n, <br />
ta̱kɔ cuŋä thiekniku <br />
lö Jɛ-ru-tha-lɛm. <br />
3Jɛ-ru-tha-lɛm ca jɛ la̱t <br />
ce̱tkɛ wec mi ca lɔth <br />
kɛɛl kɛ la̱t. <br />
4Ɛ jɛn gua̱a̱th in wä thuk <br />
duëli thi̱n, <br />
ji̱ thuk duëli Kuɔth Nhial, <br />
bäkɛn kɛ ɣöö ba Kuoth Nhial <br />
ben la̱r tɛ̈th lɔaac, <br />
ce̱tnikɛ mëë ca la̱r I-thɛ-rɛl. <br />
5Kɛ ɣöö ɛn wi̱ni ca kɔamni luɔ̱k <br />
la̱th thi̱n, <br />
kɛn kɔamni kuäärä <br />
dhɔaar Dee-bid. <br />
6Palɛ kɛ kui̱ malä Jɛ-ru-tha-lɛm i̱, <br />
“Ɛ nɛy tin nhɔakɛ <br />
ji̱ ciaŋdiɛn gɔaa. <br />
7Kä ɛ mal te rɛy pa̱nyniku, <br />
kä ɛ ti̱ecku tin bum <br />
tekɛ mal.” <br />
8Kä kɛ kui̱ dämaari kɛnɛ mäthnikä, <br />
ɣän bä Jɛ-ru-tha-lɛm jiök i̱, <br />
“Ɛ mal te rɛydu.” <br />
9Kɛ kui̱ luaak Kuɔth Nhial <br />
ni Kuothda, <br />
ɣän bä pal kɛ kui̱ gɔɔydu. <br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
