<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
33 <br />
1“Kä täämɛ liŋ ruacdä lö I-yob, <br />
liŋ rieetkä diaal. <br />
2Nɛnɛ ɣän ruacä, <br />
lat lɛpdä rieet. <br />
3Kä kɛn rieetkä bäkɛ raar lɔɔcdä, <br />
kä bi lɛpdä lat ni <br />
min ŋäcɛ kɛ thuɔ̱k. <br />
4Cak ɣä yiëë Kuɔth in leny buɔ̱mdɛ <br />
ti diaal, <br />
kä ɛ jɛn käm ɣä tëk ɔ. <br />
5Kä loc ruacdä mi ti̱i̱kɛ luɔc, <br />
riali rɔ ikä ban ruac. <br />
6Ɣän bä ca̱a̱tdä nikɛ ji̱ nhiam Kuɔth, <br />
kä ca kɛ ɣä bä nikɛ mun. <br />
7Kä thilɛ mi bi ji̱ jak kä dual <br />
kɛ ɣä, <br />
kä /ci ruacdä bi thiak <br />
kä ji̱. <br />
8“Kä ɣän cä ji̱ liŋ a ruaci, <br />
ɣän cä rieetku tëë <br />
lat i̱ liŋ. <br />
9Curi wee i̱, ‘Ɣän gɔaa ɣä, <br />
thilɛ ɣä duer, <br />
ɣän thilɛ jiäk ti te rɛydä. <br />
10Kä ci Kuoth mi latdɛ jek kɛ ɣä, <br />
cɛ ɣä jak kä gua̱n tɛ̈rɛ, <br />
11cɛ ciökä yiɛn kɛ kuatni, <br />
kä guicɛ duɔ̱pkä diaal.’ <br />
12“Kä nɛnɛ, thilɛ ji̱ cuɔ̱ɔ̱ŋ thi̱n <br />
kä ɛn nɛmɛ, <br />
kɛ ɣöö Kuoth di̱t ni jɛn <br />
kä raan. <br />
13Kä ji̱n ɛŋu gaki mɔ kɛ jɛ, <br />
ruaci i̱, ‘Tëë kɛ luɔc kɛl <br />
mi bɛ lat kä rieetkɛ’? <br />
14Kɛ ɣöö Kuoth la ruacɛ kɛ duɔ̱ɔ̱p <br />
ɛmɛ täämɛ, <br />
kä bɛ rɔ nyɔk kɛ duɔ̱ɔ̱p <br />
in dɔ̱ŋ kä thilɛ <br />
ram mi tiit jɛ. <br />
15La ruacɛ kɛ naath kɛ wäär <br />
kɛ la̱k kɛnɛ nyuuthni <br />
rɛy ni̱en, <br />
16la latdɛ ruacdɛ ji̱thnikiɛn, <br />
kä bɛ kɛ cu jak kä dual <br />
tin luekɛ nikɛ, <br />
17kɛ ɣöö bɛ raan ri̱t kä jiäkɛ, <br />
kä bɛ jɛ tit kä liakdɛ, <br />
18kä bɛ yiëë ran gaŋ kɔ̱kä, <br />
kä bɛ tëkdɛ gaŋ kɛ lia̱a̱. <br />
19“Kä gaŋɛ raan bäkɛ muɔ̱cdɛ <br />
kɛ juey, <br />
kɛ muɔ̱cdɛ kɛ juey ko̱o̱kä <br />
cɔ̱ɔ̱ni mi thil lɔ̱a̱ŋ, <br />
20kɛ ɣöö bi ti̱eydɛ mi̱eth cu cany, <br />
kä bi lɔcdɛ mi̱eth mi gɔaa <br />
cu lo̱k. <br />
21Kä bɛ cu nuään a bɛ <br />
thilɛ gua̱a̱th, <br />
kä bi duɔth ni cɔ̱wkɛ tëë <br />
ci la jɔc. <br />
22Kä cu duɔth ni ɣöö bi yiëëdɛ <br />
cop ni kɔ̱k, <br />
kä cu tëkdɛ guic ni <br />
wä jɔɔkni. <br />
23Kä mi tëë kɛ jääk Kuɔth <br />
mi te kui̱dɛ, <br />
mi la reec, ram kɛl <br />
kä bathdɔɔr, <br />
mi dëë raan la̱r min <br />
la cuɔ̱ɔ̱ŋ kä jɛ, <br />
24ram mi dëë jɛ nhɔk mi wee i̱, <br />
‘Päl ɛ, a jɛ /ci wä piny <br />
rɛy jɔɔkni, <br />
ɣän cä jëk mi luɛ̈lä jɛ, <br />
25a puɔ̱nydɛ loc thi̱n a ba ni ŋuɛ̈t, <br />
a ciaŋ ŋuɛɛtädɛ loc thi̱n <br />
a bɛ buɔ̱m.’ <br />
26Mi wëë pal ni Kuoth, <br />
kä bɛ jɛ nhɔk, <br />
bɛ ben nhiamdɛ kɛ tɛ̈th lɔaac. <br />
Kä bi Kuoth jɛ luɔ̱c ciaŋ gɔɔyädɛ, <br />
27kä bɛ naath ben jiök i̱, <br />
‘Ɣän cä duer, kä /ka̱n la̱t ni <br />
min la cuɔ̱ɔ̱ŋ, <br />
kä /ka̱n jɛ lät kä ɣä. <br />
28Kä ci Kuoth ɣä kän kɛ wädä kɔ̱k, <br />
kä ɣän bä tëk rɛy buɔyä.’ <br />
29“Kä nɛnɛ Kuoth la lätdɛ raan, <br />
kä ti ce̱tkɛ kɛn ti̱ti̱ <br />
kä rɛɛw kiɛ kä diɔ̱ɔ̱k, <br />
30kɛ ɣöö bɛ yiëë ran luɔ̱c jɔk <br />
puul li̱eth, <br />
a bɛ lɛ tëk rɛy buɔyä. <br />
31Kä guicɛ lö I-yob, kä liŋ ɣä, <br />
päli rɔ piny kɛ ɣöö bä ruac. <br />
32Kä mi tëë kɛ mi bi lat, <br />
loc ni ɣä, <br />
ruacni, kɛ ɣöö göörä ɣöö <br />
bi lɔar. <br />
33Kä mi /ciɛ jɛn, kä liŋ ɣä, <br />
päli rɔ piny, bä ji̱ nyuɔ̱th <br />
kɛ pɛl.” <br />
<h3><a href="job chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
