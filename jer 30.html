<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
30 <br />
Lät ji̱ I-thɛ-rɛl kɛ locdiɛn jɔk <br />
1Ti̱ti̱ kɛ rieet Kuɔth Nhial tëë ci ben kä Yir-mɛ-yaa. 2Kä cu Kuoth Nhial ni Kuoth I-thɛ-rɛl ruac ɛmɛ lar wëë i̱, “Gɔ̱ri rieet diaal tëë cä la̱r ji̱ rɛy buɔk. 3Nɛnɛ kɛ ni̱n tia̱ bëëni bä nɛɛkä ni ji̱ I-thɛ-rɛl kɛnɛ ji̱ Juda luɔ̱ɔ̱c muun ëë cä ka̱m gua̱nikiɛn kä bɛ la duŋdiɛn.” <br />
4Ti̱ti̱ kɛ kɛn rieet tëë laar Kuoth Nhial kɛ kɛ kui̱ I-thɛ-rɛl kɛnɛ Juda wëë i̱, <br />
5“Cakɔ wiee gäyä, <br />
kɛnɛ da̱k kɛ /thil malä liŋ. <br />
6Täämɛ thiecni kä guicni, <br />
tëë kɛ wut mi dee gat dap? <br />
Kä ɛŋu nɛ̈ɛ̈nä wutni mɔ <br />
toŋ kɛn jia̱a̱ckiɛn ce̱tkɛ <br />
ciek mi dap ɔ? <br />
Kä ɛŋu ci nhiem kiɛn rɔ̱ <br />
juan ɔ? <br />
7Kua da̱k mi di̱t ɛ di <br />
kɛ jɛn cäŋ ɛ mɔ, <br />
/thil mi bi pa̱a̱r kɛ jɛ. <br />
Bɛ la gua̱a̱th cucä mi di̱i̱t <br />
kɛ kui̱ ji̱ Je-kɔb. <br />
Duundɛ ɣöö ba kɛ kän thi̱n.” <br />
8“Ɛn cäŋ ɛmɔ, ɣän bä gäk ŋua̱a̱kdiɛn to̱l kä bä depkiɛn diaal lony, kä bɛ cu thil juɔ̱r mi bikɛ lɛ jak kä kuaany. 9Duundɛ ɣöö bi kɛn Kuoth Nhial min la Kuothdiɛn kɛnɛ kaar Dee-bid la kuääriɛn lät ikä min bä kuënykɛ.” <br />
10Cu Kuoth Nhial ɛ laar wëë i̱, <br />
“/Cu dual lö Je-kɔb ja̱ŋdä <br />
kä /cu bath lö I-thɛ-rɛl. <br />
Kɛ kui̱ kä ɣöö bä ji̱ luäk ni nänä, <br />
kä bä kuayku luäk guäth <br />
in ca kɛ pɛ̈c thi̱n. <br />
Kä Je-kɔb bi luny jɔk kä <br />
bi tekɛ mal. <br />
Kä /thilɛ mi bi ji̱ jak <br />
kä dual. <br />
11Kä kɛ ɣöö ta̱a̱ kɛɛl kɛ ji̱ <br />
bä ji̱ luäk, <br />
kä bä döör diaal tin cä yɛ riaw <br />
kä thi̱n jakä thuk. <br />
Duundɛ ɣöö cä yɛ <br />
bi jakä thuk. <br />
Bä duäcdun jak kä päär kuɛla ɣöö <br />
cä yɛ bi päl a /ka̱n tɔ̱ŋ,” <br />
ruac ni ɣän Kuoth Nhial. <br />
12Cu Kuoth Nhial mɛmɛ lar wëë i̱, <br />
“Buɔ̱ɔ̱tkun cikɛ bi thuɔ̱k. <br />
Kä jiöörikun cikɛ <br />
bi met gɔaa. <br />
13/Kä thilɛ ram mi bi ruacdu lat, <br />
kä bɛ /thil wäl kɛ kui̱ butädu, <br />
kä ji̱n /ci buɔ̱ɔ̱tku bi gɔw. <br />
14Ci nhööku diaal ji̱ pa̱l ruëëc. <br />
Kä thilɛ kɛ tiit kɛ ji̱. <br />
Kä cä ji̱ duäc ce̱tnikɛ gua̱n tɛ̈ru, <br />
cä ji̱ duäc ce̱tnikɛ gua̱n tɛ̈r <br />
in thil pälikä. <br />
Kɛ ɣöö dueerku ŋuankɛ <br />
kä di̱tkɛ ɛlɔ̱ŋ. <br />
15Kä ɛŋu wiee i̱ kɛ jiöör <br />
pua̱a̱nydu mɔ? <br />
Jɛn /ci bɛ̈cdɛ bi thuɔ̱k. <br />
Kɛ ɣöö dueerku di̱tkɛ <br />
kä ŋuankɛ ɛlɔ̱ŋ. <br />
Ɛ ɣän lät ji̱ kä mɛmɛ ɔ. <br />
16Duundɛ ɣöö nɛy diaal tin görkɛ <br />
däkdu ba kɛ däk bä, <br />
kä ji̱ tɛ̈ru diaal ba <br />
kɛ naŋ kuaanyä. <br />
Kä nɛy diaal tin pɛ̈ckɛ ji̱ bakɛ <br />
pɛc bä. <br />
Kä nɛy diaal tin kakɛ ji̱ bä <br />
kɛ kak bä. <br />
17Kä bä buɔ̱m pua̱a̱ny luɔ̱c ji̱, <br />
kä bä buɔ̱ɔ̱tku jakä gɔaa. <br />
A cäŋ ni mɔ cɔal kɛ ji̱ mɔ i̱, <br />
‘Dha-yɔn, mi ca lo̱k, <br />
kä thilɛ ram mi tiit jɛ!’ ” <br />
ruac ni ɣän Kuoth Nhial. <br />
18Kä cu Kuoth Nhial mɛmɛ lar <br />
wëë i̱, <br />
“Guicɛ, ɣän bä kɛmɛ ji̱ Je-kɔb <br />
luɔ̱ɔ̱c guäthdɛ, <br />
kä bä kɔ̱a̱c lɔaac ka̱m nɛy <br />
tin cieŋ thi̱n, <br />
kä ba wec nyɔkɛ kɛ lätni niɛ guäth <br />
ëë tëë thi̱n. <br />
Kä dhɔr kua̱r ba luɔc ni <br />
guäthdɛ mëë tëë thi̱n. <br />
19Kä ba diit tɛthkä lɔaac kit <br />
ɛn gua̱thni tɔ̱tɔ̱, <br />
kä bɛ tekɛ jɔw tɛthä lɔaac. <br />
Ɣän bä kɛ rep a bikɛ ŋuan. <br />
Kä bä kɛ ka̱m luth, <br />
thilɛ ram mi bikɛ cany. <br />
20Kä bi kɛ te nikɛ ta̱a̱ ëë wal. <br />
Kä bikɛ rɔ̱ yiath piny <br />
nhiamdä, <br />
kä bä nɛy tin ciaŋkɛ <br />
kɛ a jiäk tɔ̱ŋ. <br />
21Bi kuäär ben ni kä kɛ, <br />
kä bi rueec päl ni rɛydiɛn. <br />
Ɣän bä jɛ ti̱ec thiekä <br />
mi wa̱a̱ jɛ wä cɔl, <br />
kɛ ɣöö ɛŋa mi dee ben thiekä <br />
kä ɣä ɛ /ka̱n jɛ cɔl? <br />
22Kä bikɛn cua̱ nɛɛkä <br />
kä bi ɣän a Kuothdiɛn,” <br />
ruac ni ɣän Kuoth Nhial. <br />
23Kä nɛ̈nɛ ŋɛ̈ɛ̈ny Kuɔth Nhial <br />
cɛ jiɛɛn <br />
ce̱tnikɛ thul mi put. <br />
Kä bɛ pɛn ni wuɔ̱thni <br />
ji̱ dueeri. <br />
24Kä ŋɛ̈ɛ̈ny lɔaac Kuɔth Nhial <br />
/cɛ bi loc jɔk. <br />
Amäni mi cɛ lät lɔacdɛ <br />
tin go̱o̱rɛ thuk kɛ lätni <br />
bi nɛɛkɛ ti̱ti̱ ŋa̱c nikɛ ni̱n <br />
tin jɔakdiɛn. <br />
<h3><a href="jer chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
