<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
96 <br />
Liakɛ Kuoth in bëë kɛ luk <br />
(1 Kuɛ̈n 16:23-33) <br />
1Ki̱etdɛ Kuoth Nhial dit <br />
mi pay cak, <br />
ki̱etdɛ Kuoth Nhial diit yɛn <br />
ji̱ wec muɔ̱ɔ̱n diaal. <br />
2Ki̱etdɛ Kuoth Nhial diit <br />
kä puanyɛ ciötdɛ, <br />
latdɛ jɛ ni ciaŋ ɛn ɣöö <br />
ɛ kään. <br />
3La̱tdɛ döör diaal buɔ̱mdɛ, <br />
la̱tdɛ lätkɛ tin ga̱ykɛ naath <br />
rɛy nɛɛni diaal. <br />
4Kɛ ɣöö bum Kuoth Nhial ɛlɔ̱ŋ, <br />
kä ro̱ŋ ni jɛn kɛ liak mi di̱i̱t, <br />
kä ba luɔ̱th ni jɛ <br />
kä kuth diaal. <br />
5Kɛ ɣöö kuth dööri diaal kɛ guäy, <br />
duundɛ ɣöö Kuoth Nhial <br />
ɛ jɛn cak pua̱a̱r ɔ. <br />
6Kä luth kɛnɛ wuɔ̱t tekɛ nhiamdɛ, <br />
kä buɔ̱m kɛnɛ maan tekɛ <br />
rɛy luaakdɛ. <br />
7Liakɛ Kuoth Nhial yɛn ji̱ <br />
wec muɔ̱ɔ̱n diaal, <br />
liakɛ wuɔ̱t Kuɔth Nhial <br />
kɛnɛ buɔ̱mdɛ. <br />
8Liakɛ gɔɔy cio̱tädä Kuɔth Nhial, <br />
Nöŋɛ jɛ muc, <br />
kä bia rɛy kal luaakdɛ. <br />
9Palɛ Kuoth Nhial rɛy <br />
gɔɔyädɛ min rɛl rɔ, <br />
guɔŋɛ rɔ̱ nhiamdɛ yɛn ji̱ wec <br />
muɔ̱ɔ̱n diaal. <br />
10Kä la̱rɛ jɛ döör i̱, <br />
“Kuoth Nhial ɛ Kuäär! <br />
Kä ɣɔw ca jɛ la̱t a bum, <br />
thilɛ mi bi jɛ wany. <br />
Kä bɛ nɛy diaal luk ɛ päär.” <br />
11A nhial kɛnɛ piny lo̱ckiɛn tɛth, <br />
kä a yier rɔal kɛnɛ <br />
tin diaal tin te thi̱n, <br />
12kä a ka̱a̱k lo̱ckiɛn tɛth <br />
kɛnɛ nyinkiɛn diaal. <br />
Kä a jiɛn ruɔ̱ɔ̱p diaal kiɛtkɛ <br />
diit tɛthä lɔaac, <br />
13nhiam Kuɔth Nhial <br />
kɛ ɣöö bëë kɛ, <br />
bëë kɛ ɣöö bɛ wi̱c <br />
muɔ̱ɔ̱n ben luk. <br />
Bɛ ɣɔw ben luk kɛ cuŋ, <br />
kä bɛ naath ben luk <br />
kɛ thuɔ̱ɔ̱k. <br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
