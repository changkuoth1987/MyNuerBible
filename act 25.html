<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<p>25 <br />
  No̱ŋ Puɔl diɛwdɛ Thii-thɛr <br />
  1Kɛ kɔr ni̱ni da̱ŋ diɔ̱k mëë ci Pɛth-täth cop wi̱c, cuɛ wä kä Jɛ-ru-tha-lɛm jiɛɛndɛ kä Thɛ-tha-ria, 2guäth in cu bööth palä tin di̱t kɛnɛ bööth ji̱ Juudh jɛ la̱r ruac kɛ kui̱ Puɔl. Kä cukɛ jɛ pal, 3thiëckɛ Pɛth-täth kɛ ɣöö bɛ kɛ nhök ɣöö ba Puɔl naŋ kä Jɛ-ru-tha-lɛm. Kä kɛ thuɔ̱k cikɛ ca̱p bi̱mä la̱tkɛ ɣöö bikɛ jɛ wä näk dup. 4Kä cu Pɛth-täth ɛ loc ɛn ɣöö Puɔl yiënkɛ jɛ kä Thɛ-tha-ria, kä ɣän puɔ̱nydä göörä loc ɛn wi̱ni kɛ gua̱a̱th mi tɔt. 5Kä ɛnɔ cuɛ wee i̱, “A bööthkun wä kɛɛl kɛ ɣä, kä mi tëëkɛ mi jiäk kä wut ɛmɛ, akɛ gɔanykɛ jɛ.” <br />
  6Kɛ kɔr kä mëë cɛ cieŋ rɛydiɛn kɛ ni̱n bädäk kiɛ wäl, cuɛ loc kä Thɛ-tha-ria. Kä kɛ cäŋ in dɔ̱ŋ cuɛ nyuur wi̱i̱ kɔamdɛ guäth luɔ̱k, kä cuɛ jɛ lat ɛn ɣöö ba Puɔl nööŋ. 7Kä mëë ci Puɔl cop, cu ji̱ Juudh tin bëë kä Jɛ-ru-tha-lɛm jɛ go̱l, kä cukɛ jɛ tok kɛ mi gɔanykɛ jɛ kɛ go̱o̱nyni ti ŋuan ti bɛ̈c bɛ̈ɛ̈c ti /ca thuɔ̱kdiɛn dee lat. 8Kä cu Puɔl ɛ lar rɛy ga̱ŋdɛ i̱, “Ɣän thilɛ mi jiääk mi cä la̱t kɛ kui̱ ŋut ji̱ Juudh, kiɛ luaak Kuɔth, kiɛ Thii-thɛr.” 9Kä Pɛth-täth go̱o̱rɛ ɣöö ba jɛ nhɔk ɛ ji̱ Juudh, cuɛ Puɔl thiec i̱, “Ji̱n go̱o̱ri wä kä Jɛ-ru-tha-lɛm, kä ɛn wi̱ni ba ji̱ wä luk kɛ go̱o̱nyni ti̱ti̱ nhiamdä?” 10Kä cu Puɔl wee i̱, “Ɣän naŋä diɛwdä nhiam luɔ̱k Thii-thɛr, guäth in ba ɣä wä luk thi̱n. Thilɛ duer mi cä lät kä ji̱ Juudh, ce̱tkɛ min ŋäci jɛ agɔaa. 11Kä täämɛ mi ta̱a̱kɛ duer mi cä la̱t mi dee ɣä jak kä li̱w, /cä jɛ go̱r ɛn ɣöö bä lia̱a̱ wän. Kä duundɛ ɣöö mi thilkɛ go̱o̱nynikiɛn luɔt kɛ kui̱dä, thilɛ ram kɛl mi dee ɣä ka̱m kɛ. Bä diwdä nöŋ Thii-thɛr.” 12Kä mëë ci Pɛth-täth ruac kɛ ji̱ luɔ̱kdɛ, cuɛ jɛ loc i̱, “Ji̱n ci diwdu nöŋ Thii-thɛr, kä bi wä ni kä Thii-thɛr.” <br />
  Lät Pɛth-täth kuäär ni Ag-ri-pa luk Puɔl <br />
  13Kɛ kɔr kä mëë ci ni̱n ti tɔt thuuk, cu kuäär ni Ag-ri-pa kɛnɛ Ber-nith cop kä Thɛ-tha-ria, kɛ ɣöö ba Pɛth-täth ben ner. 14Kä mëë cikɛ ni̱n ti ŋuan ni̱n ɛn wi̱ni, cu Pɛth-täth ruac luɔ̱k Puɔl la̱t kuäär, wëë i̱, “Tëëkɛ wut mia̱ wanɛ mɛ mi ca ba̱ny yieenä ɛ Pi-lik. 15Kä mëë ta̱a̱ kä Jɛ-ru-tha-lɛm, cu bööth palä tin di̱t kɛnɛ di̱t ji̱ Juudh ɣä la̱t ruac kɛ kui̱dɛ, thiëckɛ ɣöö ba jɛ kum. 16Kä cua kɛ jiök ɛn ɣöö /ciɛ ciaŋ ji̱ Röm ɛn ɣöö ba ram mi tekɛ go̱o̱ny thöp a ŋot /kenɛ ni röm kɛnɛ göönykɛ, kä bɛ tekɛ gua̱a̱th kɛ ɣöö bɛ rɔ gaŋ kä go̱o̱ny in gɔanykɛ ni jɛ. 17Kɛ kui̱ ɛmɔ mëë cikɛ ben duɔl ɛn wanɛ mɛ, ɣän thilɛ gua̱a̱th mi cä thuk, kä duundɛ ɣöö mëë ruɔ̱ndɛ, cä nyuur wi̱i̱ kɔamdä guäth luɔ̱k, kä cua jɛ lat ɛn ɣöö ba wut ɛmɔ nööŋ rɛc. 18Kä mëë ci nɛy tëë gɔanykɛ jɛ rɔ̱ jiɛc, cukɛ thil duer mi cua gɔny ni jɛ mëë diɛwä dëë lat. 19Kä cukɛ tekɛ tha̱a̱ŋ ruaacni ti gua̱c thi̱n kɛ kui̱ kuoothädiɛn kɛnɛ kɛ kui̱ raam mi cɔal Yecu, mi ci li̱w, kä lat Puɔl ɛ i̱ tëk ɛ. 20Kä mëë cɛ wi̱cdä yi̱c kɛ duɔ̱ɔ̱p mi dëë, cua jɛ thiec mi go̱o̱rɛ wä kä Jɛ-ru-tha-lɛm kɛ ɣöö ba jɛ wä luk ɛn wi̱ni kɛ go̱o̱nyni ti̱ti̱. 21Kä mëë ci Puɔl ɛ go̱r ɛn ɣöö bɛ te yieenä, kɛ ɣöö ba diw luɔ̱kdɛ nöŋ kuäär Röm in di̱i̱t, cua jɛ lat ɛn ɣöö ba jɛ yien amäni mi cä jɛ jäkä Thii-thɛr.” 22Kä cu Ag-ri-pa Pɛth-täth jiök i̱, “Ɣän puɔ̱nydä nhɔakä jɛ ɛn ɣöö bä wut ɛmɛ liŋ.” Cuɛ jɛ loc i̱, “Iruun bi jɛ liŋ.” <br />
  Puɔl nhiam Ag-ri-pa kɛnɛ Ber-nith <br />
23Kä mëë ruɔ̱ndɛ cu Ag-ri-pa kɛnɛ Ber-nith ben kɛ ben liakä mi di̱i̱t, kä cukɛ coth dueel luɔ̱k kɛɛl kɛ kua̱r lathkëëri, kɛnɛ bööth wutni wec. Kä cu Pɛth-täth ruac lat, cua Puɔl nööŋ rɛc. 24Kä cu Pɛth-täth wee i̱, “Kuäär ni Ag-ri-pa kɛ yɛn nɛy diaal tin te kɛɛl kɛ kɔ, yɛn cia wut ɛmɛ nɛn, min ci ji̱ Juudh diaal tin te kä Jɛ-ru-tha-lɛm kɛnɛ wanɛ mɛ ɣä thiec kɛ kui̱dɛ rɔal kɛn, i̱ /cɛ dee lɛ ŋot kɛ tëk. 25Kä duundɛ ɣöö thilɛ mi cä jek kä jɛ mi dee lia̱a̱ cop. Kä min ci puɔ̱nydɛ diwdɛ nöŋ kuäär Röm in di̱i̱t, cä jɛ lar ɛn ɣöö bä jɛ ja̱k. 26Kä thilɛ ɣä mi ro̱ŋ mi dëë gɔ̱a̱r kuäärä kɛ kui̱dɛ. Kɛ kui̱ ɛmɔ cä jɛ nööŋ nhiamdun, kä ɛ ni nhiamdu, lö kuäär ni Ag-ri-pa, kɛ ɣöö kɛ kɔr kä mi canɛ jɛ thiec, dɔ̱ŋ bä tekɛ mi gɔa̱a̱rä. 27Kɛ ɣöö caarä jɛ /cɛ gɔaa ɛn ɣöö ja̱kä raan yieenä, a thil luɔ̱ɔ̱tni go̱o̱ny ti ca gɔ̱a̱r jɛ.” </p>
<h3><a href="act chapter.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<p><br />
</p>
</body>
</html>
