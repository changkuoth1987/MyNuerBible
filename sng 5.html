<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
5 <br />
Wut <br />
1Ɣän cä ben rɛy kakä walkä, <br />
kaw lɔaacdä, <br />
ɣän ma̱a̱tdä walkä tin kɔap <br />
kɔaap kɛnɛ tin kur, <br />
camä com comdä kɛnɛ tuaarä, <br />
maathä kɔaŋdä kɛnɛ caakä. <br />
Mäthni <br />
Mi̱ethɛ kä ma̱thɛ lö nhöök, <br />
ma̱thɛ amäni mi cia <br />
yɔ̱ŋ kɛ nhök. <br />
Läk mi dɔ̱ŋ <br />
Ciek <br />
2Ɣän mëë ci waŋdä wä ni̱n <br />
kä ji̱n lɔcdä. <br />
Cua̱ luumdä läkikä dɔɔŋɛ thi̱i̱k i̱, <br />
“Lep ni ɣä duel luumdä, <br />
nho̱o̱k lɔaacdä min rɛ̈lä. <br />
Kɛ ɣöö cä lua̱a̱ny kɛ thäc, <br />
kä ci mi̱emkä wac <br />
kɛ thäc wa̱r.” <br />
3Kä ɣän cä bi̱i̱dä woc, <br />
bä kulɛ nyɔk kɛ läth i̱di? <br />
Kä ɣän cä ciökä lak, <br />
bäkɛ kulɛ nyɔk kɛ löth i̱di? <br />
4Kä cu luumdä tetdɛ ruɔ̱ɔ̱ny <br />
kɛ rɛy thi̱ek, <br />
kä cu lɔcdä wee li̱k kɛ jɛ. <br />
5Cua rɔ jiɛc kɛ ɣöö bä luumdä <br />
lëp duel, <br />
kä te tetkä kɛ wäl mi kɔp, <br />
te tetkä kɛ liɛɛth wa̱l in kɔp kɔp, <br />
min ka̱a̱pä do̱o̱p thi̱ek. <br />
6Cua̱ luumdä lëp duel, <br />
duundɛ ɣöö luumdä cɛ jiɛn. <br />
Kä cua̱ jɛ go̱r i̱ dëë jɔwdɛ liŋ. <br />
Kä cua̱ jɛ go̱r, duundɛ ɣöö <br />
/ka̱n jɛ jek, <br />
cua̱ jɛ cɔl, duundɛ ɣöö <br />
/kenɛ jɛ loc. <br />
7Kä cua̱ ɣä jek ɛ gueec wec, <br />
min ja̱lkɛ rɛy wec. <br />
Cukɛ ɣä duäc, cua ɣä moc buɔ̱ɔ̱t, <br />
kɛn gueec kal wec, <br />
ca bieynikä woc. <br />
8Kä yɛn män Jɛ-ru-tha-lɛm, <br />
a yɛ yaacä, <br />
mi wä yɛn luumdä wä jek, <br />
jiökɛ jɛ i̱ ta̱a̱ kɛ juey nhök. <br />
Mäthni <br />
9Kä luumdu gɔaa ni jɛn <br />
kä nyier tin kɔ̱ŋ, <br />
lö ciek in gɔaa ni jɛn <br />
kä män diaal? <br />
Ɛ ku gɔaa ni luumdu <br />
kä luɔ̱ɔ̱m diaal, <br />
mɔ thieci nɛy ɔ kɛ jɛ? <br />
Ciek <br />
10Luumdä gɔaaɛ kä tëë kɛ <br />
guɔ̱p mi yian, <br />
kä deri jɛ ŋic rɛy nɛɛni <br />
ti bathdɔɔri wäl. <br />
11Tëë kɛ nhiam mi yian <br />
mi puɔth puɔth, <br />
kä col mi̱emkɛ ce̱tnikɛ <br />
jakɔ̱k in ca̱r. <br />
12Kä tëë kɛ wäŋ ti kɔ̱a̱c kɔa̱a̱c <br />
ce̱tkɛ kunöör. <br />
Kä buɔykɛ ce̱tkɛ cak, <br />
kä bilkɛ. <br />
13Kä tëë kɛ gi̱eek ti gɔw <br />
ti ce̱tkɛ kak wal <br />
ti kɔp ŋuänydiɛn, <br />
ce̱t thokdɛ kɛ tual ti thiy <br />
kɛ wäl mi kɔp kɔp. <br />
14Tëë kɛ tet ti ya̱ni ti <br />
cɛ la̱t agɔaa, <br />
ti tekɛ yio̱w pua̱a̱ny ti gɔw, <br />
tëë kɛ puɔ̱ny mi puɔth <br />
ce̱tnikɛ tuŋ gua̱r, <br />
mi ca biɛl kɛ päm mi yiel. <br />
15Kä ciökɛ bumkɛ ce̱tkɛ nikɛ <br />
päm mi ca la̱t, <br />
mi ca la̱th wi̱i̱ dääpä, <br />
kä mi guic i̱ jɛ cuŋɛ ce̱tdɛ nikɛ <br />
jiath mɛ̈th rööl Lɛ-ba-nɔn. <br />
16Kä ruacdɛ gɔaaɛ ɛlɔ̱ŋ, <br />
ti diaal kä jɛ gɔwkɛ. <br />
Ɛ jɛn ta̱a̱ luumädä ɛn nɔmɔ <br />
ɛ jɛn ta̱a̱ määthädä, <br />
lö män Jɛ-ru-tha-lɛm. <br />
<br />
<h3><a href="sng chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
