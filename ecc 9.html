<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
9 <br />
Guut kɛl kä nɛy diaal <br />
1Kä cua̱ kɛn ti diaal ti̱ti̱ car, kä cua̱ jek ɛn ɣöö tin la̱tkɛ ɛ gua̱n cuŋni kɛnɛ ram mi pɛl pɛl tëk kɛ Kuoth, kä thilɛ ram mi ŋäc jɛ ɛn ɣöö ɛ nhök kiɛ ɛ lo̱k liip jɛ mɔ. 2Kä nɛy diaal tekɛ kɛ guut kɛl, ram mi gua̱n cuŋni kɛnɛ gua̱n dueeri, mi gɔaa kiɛ mi jiääk, mi lɛy lɛy kɛnɛ mi /ci mɔ a lɛy lɛy, kä ram mi tho̱p muc kɛnɛ ram mi /ci muc tho̱p. Ta̱a̱ ɔ bi tekɛ jɛ mɔ kä ram mi gɔaa, bɛ tekɛ jɛ kä gua̱n dueeri. Kä min la tekɛ nɛy tin yackɛ rɔ, bɛ tekɛ nɛy tin la po̱c kɛ ya̱c. 3Kä nɔmɔ ɛ duer kä tin diaal tin tuɔɔk ɛn rɛy ɣɔaa ɛ mi, ɛn ɣöö bi guut nɛɛni diaal a kɛl. Kä lo̱c nɛɛni diaal thiäŋkɛ kɛ jiäk, kä te yɔ̱ɔ̱ŋ lɔɔcdiɛn min ŋot kɛ teekä. Kä kɛ kɔrɛ bikɛ li̱w. 4Kä tin diaal tin tëk tekɛ kɛ ŋa̱th, jio̱k mi tëk gɔaa ni jɛn kä lony mi ci li̱w. 5Kä ŋäc tin tëk jɛ ɛn ɣöö bikɛ li̱w, kä tin ci li̱w thilɛ mi ŋäc kɛn ɛ, kä thilɛ mi ba nyɔk kɛ jek. Kä ca kɛ̈kdiɛn pa̱l rueec. 6Ci nhökdiɛn kɛnɛ lo̱kdiɛn kɛ tiɛɛliɛn thuɔ̱k, thilɛ mi bi la kui̱diɛn kä tin diaal tin la̱t kɛ rɛy ɣɔaa. <br />
7Wër cam kuändu kä math kɔaŋdu kɛ tɛ̈th lɔaac. Kɛ ɣöö ci Kuoth la̱tdu nhɔk. 8Läthni ni bieyni ti bo̱o̱r, kä lapni wi̱cdu la yi̱i̱ri kɛ liɛɛth ni ciaŋ. 9Ciëŋɛ agɔaa yɛnɛ ciekdu min nhɔki kɛ ni̱n teekädu diaal tin thil luɔt tin ci Kuoth kɛ ka̱m ji̱ ɛn rɛy ɣɔaa ɛmɛ. Kɛ ɣöö ɛ jɛn min ca ca̱k ji̱ rɛy teekä kɛnɛ lätku rɛy ɣɔaa. 10Kä lät ni mɔ deri luäŋ kɛ lät ni mɔ kɛ buɔ̱mdu. Kɛ ɣöö thilɛ ca̱r kiɛ la̱t kiɛ pɛl ɛn muun ɔ bi wä thi̱n ɔ. <br />
11Kä cä mi dɔ̱ŋ lɛni nɛn rɛy ɣɔaa. Ɛn ɣöö /ci kɛ nɛy tin pual puaal wuurä la naath a leny tɔ̱, kä /ci kɛ nɛy tin buɔ̱m buɔ̱ɔ̱m la ko̱r a tɛɛrɔ, kä /ci kɛ nɛy tin pɛl jekɛ mi̱eth tɔ̱, kä /ci kɛ nɛy tin ŋa̱ckɛ ŋɔak jek kɛ ria̱ŋ tɔ̱, kiɛ ji̱ tiitdä jek kɛ nhök tɔ̱. La cup ni gua̱a̱th duɔ̱ɔ̱rä kɛnɛ baŋ kä kɛn diaal. 12Kɛ ɣöö thilɛ ram mi ŋäc cäŋ liethdɛ. Ce̱t kɛn nikɛ min la rec a ka̱pkɛ kɛ cambak, kä kääp dhuur diit, inɔ dɛ̈pkɛ naath ɛ cäŋ jiäkni, bɛ pär nikɛ ikä. <br />
Pɛl gɔaa ni jɛn kä dɔ̱ɔ̱r <br />
13Kä cua nyuuth ɛmɛ lɛ nɛn kɛ kui̱ pɛlä rɛy ɣɔaa min cu lɔcdä jɛ nhɔk ɛlɔ̱ŋ. 14Tëë kɛ wec mi tɔt kä kui̱c ji̱kɛ. Kä cu kuäär mi bum bum jɛ ben go̱l, kä cuɛ jɛ ta̱th päny mi di̱i̱t. 15Kä ɛn wec ɛmɔ te ram mi can mi pɛl pɛl thi̱n, kä cuɛ wec luäk kɛ pɛlɛ. Kä cuɛ ŋot thilɛ ram mi cu wut ɛ can ɛ mɔ tim. 16Duundɛ ɣöö cua̱ wee i̱, “Pɛl gɔaa ni jɛn kä buɔ̱m, a cäŋɛ ni mɔ ca pɛl wutdä mɔ can ɛmɔ lo̱k ɔ, kä thilɛ ram mi ci rieetkɛ liŋɔ.” <br />
17Kä lieŋ ruaacni raam mi <br />
pɛl pɛl bitdä, <br />
gɔaa ni jɛn kä rɔal <br />
kua̱r rɛy dɔa̱a̱ri. <br />
18Pɛl gɔaa ni jɛn <br />
kä yio̱w ko̱o̱r, <br />
duuŋdɛ ɣöö ku gua̱n dui̱rä <br />
gɔy ti ŋuan lɛ dup. <br />
<h3><a href="ecc chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
</body>
</html>
