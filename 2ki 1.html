<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<p>1 <br />
  E-li-yaa kɛnɛ kuäär ni Ä-ɣɛ̈dh-yaa <br />
  1Kɛ kɔr li̱eth Ɛ̈-ɣab, cua Mo-ab lɔ̱ɔ̱ la̱t kɛ kui̱ I-thɛ-rɛl. <br />
  2Kä täämɛ cu Ä-ɣɛ̈dh-yaa pɛ̈ɛ̈n guäth nyuurädɛ duëël nhial kä Tha-mɛ-ria, kä cuɛ cu tɔ̱ɔ̱c kɛ juey. Kä cuɛ naath ja̱k jio̱kɛ kɛ i̱ “Wiaa thiëcɛ Baal-dhɛ-bub kuoth ji̱ Ɛk-ron, mi bä gɔaa kä juey ɛ mi.” 3Duundɛ ɣöö cu jääk Kuɔth Nhial E-li-yaa raan Tic-be jiök i̱ “Jiɛc rɔ wër ro̱mni kɛ ja̱a̱k kua̱r Tha-mɛ-ria, kä jio̱k nikɛ i̱, ‘Ɛ ɣöö thilɛ Kuoth kä I-thɛ-rɛl mɔ wä yɛn thiec ni Baal-dhɛ-bub kuoth Ɛk-ron ɔ?’ 4Kɛ kui̱c ɛmɔ täämɛ nɛmɛ laarɛ Kuoth Nhial i̱, ‘/Ci rɔ̱ bi jiɛc dhaŋä mɔ ti̱i̱ thi̱n ɔ, ɛ ni ɣöö bi li̱w ɛ thuɔ̱k.’ ” Kä cu E-li-yaa wä. <br />
  5Kä cu ja̱a̱k loc kä kuäär, kä cuɛ kɛ jiök i̱, “Ɛŋu cia rɔ riet jɔk ɔ?” 6Kä cukɛ jɛ loc i̱, “Tëë kɛ wut mi ci ben röm kɛ nɛy, kä cɛ nɛy jiök i̱, ‘Luɔcɛ kä kuäär in jäk yɛ, kä la̱rɛ jɛ i̱ ɛ Kuoth Nhial i̱ ɛ thil Kuɔth kä I-thɛ-rɛl mɔ jäki naath ɔ wa Baal-dhɛ-bub kuoth ji̱ Ɛk-ron thiec ɔ? Kɛ kui̱c ɛmɔ /ci rɔ bi jiɛc wi̱i̱ dhaŋä mɔ ti̱i̱ thi̱n ɔ, ɛni ɣöö bi li̱w kɛ thuɔ̱k.’ ” 7Kä cu kuäär kɛ thiec i̱, “Kä ɛ ram mi tëë di ci röm kɛ yɛ mɔ kä ci yɛ la̱t ti̱ti̱?” 8Kä cukɛ jɛ loc i̱, “Ɛ ram mi ciɛŋ ni bi̱i̱ mieem, kä te lɛdɛ kɛ la̱a̱k gupä.” Kä cu kuäär wee, “Ɛ E-li-yaa raan Tic-be.” <br />
  9Kä cu kuäär ɛ jäk kä rɛm mi̱ jiɛn dhieec kɛ bo̱o̱thdiɛn. Kä cuɛ wä kä E-li-yaa, kä E-li-yaa tëë nyuurä nhial wi̱i̱ pa̱a̱m, kä cuɛ jiök i̱, “Raan Kuɔth, ji̱ Ɛ kuäär i̱, ‘Bër piny.’ ” 10Kä cu E-li-yaa jɛ loc i̱, “Mi ɛ ɣän raan Kuɔth, ɛ mac bëë piny nhial mi bi ji̱ pɛt yɛnɛ nɛɛku.” Kä cu mac ben piny nhial kä cuɛ jɛ waŋ kɛnɛ nɛɛkɛ. <br />
  11Kä cu kuäär bo̱o̱th nyɔk kɛ jäkni kɛnɛ nɛɛkɛ ti jiɛn dhieec. Kä cuɛ ben kä E-li-yaa, kä cuɛ jiök i̱, “Raan Kuɔth, laar kuäärɛ i̱, ‘Bër piny kɛ pɛ̈th.’ ” 12Kä cu E-li-yaa jɛ loc i̱, “Mi ɛ ɣän raan Kuɔth, ɛ mac bëë piny nhial bɛ ji̱ ben pɛt yɛnɛ nɛɛku.” Kä cu mac Kuɔth ben piny nhial kä cuɛ ben waŋ kɛnɛ nɛɛkɛ. <br />
  13Kä cu kuäär bo̱o̱th in diɔ̱ɔ̱kdiɛn nyɔk kɛ jäkni kɛnɛ nɛɛkɛ ti jiɛn dhieec. Kä cuɛ rɔ ben ka̱m mua̱a̱l nhiam E-li-yaa, kä cuɛ wee “Raan Kuɔth, la̱ŋä ni ji̱, kɛ tëkdä kɛnɛ tëk nɛɛni ti̱ti̱, akɛ gɔw waaŋdu. 14Nɛnɛ, ci mac ben piny nhial kä cɛ bööth rɛmni da̱ŋ rɛw waŋ kɛ rɛmkiɛn ti jiɛn dhieec kɛɛl. Kä täämɛ a tëkdä gɔaa waaŋdu.” 15Kä cu jääk Kuɔth Nhial E-li-yaa jiök i̱, “Wiaa kɛɛl yɛnɛ jɛ. Cu dual kɛ jɛ.” Kä cu E-li-yaa wä kɛɛl kɛ jɛ kä kuäär, 16Kä cuɛ kuäär jiök i̱, “Nɛmɛ laarɛ Kuoth Nhial i̱, ‘Kɛ ɣöö ci naath ja̱k wa Baal-dhɛ-bub, kuoth ji̱ Ɛk-ron thiec (kuɛ la ɣöö thilɛ Kuoth kä I-thɛ-rɛl mi dëë ruacdɛ thiec?) kɛ kui̱c ɛmɔ /ci rɔ bi jiɛc wi̱i̱ dhaŋä mɔ ti̱i̱ thi̱n ɔ, ɛ ni ɣöö bi li̱w ɛ thuɔ̱k.’ ” <br />
17Kä cuɛ li̱w ce̱tnikɛ ruac Kuɔth Nhial in ca lat ɛ E-li-yaa. Kä cu Yo-ram a kuäär kɛ gua̱a̱thdɛ kɛ rɛw runä ruec Yo-ram gat Yo-ca-pat, kuäär Juda, kɛ ɣöö thilɛ Ä-ɣɛ̈dh-yaa gat. 18Kä cua duɔth lätni Ä-ɣɛ̈dh-yaa gɔ̱a̱r rɛy buɔk kuɛ̈ɛ̈ni kua̱ri I-thɛ-rɛl. </p>
<h3><a href="2ki chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<p><br />
</p>
</body>
</html>
