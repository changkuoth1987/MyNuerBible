<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
118 <br />
Dit puɔnyä kɛ kui̱ juɔ̱c <br />
1La̱rɛ Kuoth Nhial tɛ̈th lɔaac, <br />
kɛ ɣöö gɔaa ɛ, <br />
nhökdɛ min thil pek tëë thi̱n <br />
amäni cäŋ kɛl! <br />
2Kä ɛ I-thɛ-rɛl lar jɛ i̱, <br />
“Nhökdɛ min thil pek tëë <br />
thi̱n amäni cäŋ kɛl.” <br />
3Kä ɛ dhɔr Ä-ron larkɛ jɛ i̱, <br />
“Nhökdɛ min thil pek tëë <br />
thi̱n amäni cäŋ kɛl.” <br />
4Kä ɛ nɛy tin luɔ̱thkɛ Kuoth Nhial <br />
larkɛ jɛ i̱, <br />
“Nhökdɛ min thil pek tëë <br />
thi̱n amäni cäŋ kɛl.” <br />
5Rɛy riknikä la cɔalä ni ji̱ <br />
lö Kuoth Nhial, <br />
kä curi ɣä loc ɛ ɣöö ci ɣä <br />
lony ɛlɔr. <br />
6Kɛ ɣöö te Kuoth Nhial kɛɛl kɛ ɣä <br />
/cä bi dual. <br />
Kä ɛŋu mi dëë raan <br />
ɛ lät kä ɣä? <br />
7Kuoth Nhial tëë kɛɛl kɛ ɣä <br />
bɛ ɣä luäk, <br />
ɣän bä ji̱ tɛ̈rä guic ɛ <br />
juɔckɛ kɛ. <br />
8Gɔaa ni ɣöö dëë raan ŋa̱thdɛ <br />
la̱th kä Kuoth Nhial, <br />
kä ɣöö dëë raan ŋa̱thdɛ <br />
la̱th kä naath. <br />
9Gɔaa ni ɣöö dëë raan ŋa̱thdɛ <br />
la̱th kä Kuoth Nhial, <br />
kä ɣöö dëë raan ŋa̱thdɛ <br />
la̱th kä bööth. <br />
10Ci döör diaal ɣä göl piny, <br />
kä kɛ ciöt Kuɔth Nhial ɣän <br />
bäkɛ joc! <br />
11Cikɛ ɣä go̱l, cikɛ ɣä go̱l <br />
pëkni diaal, <br />
kä kɛ ciöt Kuɔth Nhial ɣän <br />
bäkɛ joc! <br />
12Kɛn cikɛ rɔ̱ duɔ̱l ɣä <br />
ce̱tnikɛ tuaar, <br />
duundɛ ɣöö li̱wkɛ ŋut <br />
ce̱tnikɛ mac kuiini, <br />
kä kɛ ciöt Kuɔth Nhial ɣän <br />
bäkɛ joc! <br />
13Ca ɣä ɣɔk ɛlɔ̱ŋ kɛ ɣöö bä tɛɛth, <br />
duundɛ ɣöö cu Kuoth Nhial <br />
ɣä luäk. <br />
14Kuoth Nhial ɛ jɛn buɔ̱mdä <br />
kä ɛ ditdä, <br />
kä ɛ jɛn cia̱ käändä mɔ. <br />
15Tëë kɛ diit jucä ti gɔw tia̱ <br />
kiɛtkɛ ni dho̱ri ji̱ cuŋni, <br />
wäkɛ i̱, “Buɔ̱m Kuɔth Nhial <br />
cɛ ti buɔ̱m buɔ̱ɔ̱m la̱t! <br />
16Kɛ buɔ̱mdɛ cɛ kɔn ka̱m juc, <br />
buɔ̱m Kuɔth Nhial cɛ ti <br />
buɔ̱m buɔ̱ɔ̱m la̱t.” <br />
17Ɣän /cä bi li̱w, bä tëk, <br />
kä bä tin ci Kuoth Nhial <br />
kɛ la̱t wä lat. <br />
18Kuoth Nhial cɛ ɣä tɔ̱ŋ ɛlɔ̱ŋ, <br />
duundɛ ɣöö /kenɛ ɣä jakä li̱w. <br />
19Lepni ɣä thiekni cuŋni, <br />
kɛ ɣöö dëë coth rɛy kɛ kɛ <br />
dëë Kuoth Nhial wä la̱r <br />
tɛ̈th lɔaac. <br />
20Mɛmɛ ɛ jɛn thi̱i̱k Kuɔth Nhial, <br />
bi ji̱ cuŋni wä rɛc kɛ jɛ. <br />
21Ɣän la̱rä ji̱ tɛ̈th lɔaac <br />
kɛ ɣöö ci ɣä loc, <br />
kä ci ji̱n a käändä. <br />
22Jɛn päm in ci ta̱a̱th duëli <br />
jɛ lo̱k, <br />
ɛ jɛn ci ben a päm in <br />
tuɔkɛ ta̱th duëël ɔ. <br />
23Mɛmɛ ɛ la̱t Kuɔth Nhial, <br />
kä ɛ mi gääy kɔn. <br />
24Mɛmɛ ɛ jɛn cäŋ in ci <br />
Kuoth Nhial ɛ la̱t, <br />
ta̱nɛ kɛ gɔɔy kɛnɛ <br />
tɛ̈th lɔaac thi̱n. <br />
25Känkɔ thieec nɛy ni ji̱ <br />
lö Kuoth Nhial! <br />
Aɣ, Kuoth Nhial thieec <br />
nɛy ni ji̱, <br />
jakni nyinkɔ kä gɔw! <br />
26Puɔ̱th akɛ ram mi bëë <br />
kɛ ciöt Kuoth Nhial. <br />
Bakɔ ji̱ poth ni <br />
luaak Kuɔth Nhial. <br />
27Kuoth Nhial ɛ Kuoth, <br />
kä cɛ kɔn ka̱m buay. <br />
Ɛ te tetkun kɛ kar jiɛn <br />
matdɛ rɔ̱ kɛ cäŋ ti̱mä, <br />
biaa amäni gëk yi̱kä. <br />
28Ɛ ji̱n Kuothdä, kä ɣän bä ji̱ <br />
la̱r tɛ̈th lɔaac, <br />
ɛ ji̱n Kuothdä ɣän <br />
bä ji̱ puany. <br />
29La̱rɛ Kuoth Nhial tɛ̈th lɔaac <br />
kɛ ɣöö jɛn gɔaa ɛ, <br />
kä nhökdɛ min thil pek <br />
tëë thi̱n amäni cäŋ kɛl. <br />
<br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
</body>
</html>
