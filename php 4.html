<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
4 <br />
Lät ruac <br />
1Kɛ kui̱ ɛmɔ, dämaari, tin nhɔakä kä cä tim, ci yɛn ɣä moc kɛ tɛ̈th lɔaac, liakä rɔ kɛ yɛ, cuɔ̱ŋɛ a bum inɔ rɛy Kua̱r, lö nhöökä. <br />
2Ɣän la̱ŋä U-ɔ-dia, kä la̱ŋä Thin-ti-ke kɛ ɣöö bikɛ mat rɛy Kua̱r ni Yecu. 3Kä ɣän thiëëcä ji̱ bä, ji̱n läät kɛ̈ɛ̈l kɛ ɣä, luäk män ti̱ti̱ kɛ ɣöö cikɛ lät kɛɛl kɛ ɣä rɛy thukni ti gɔw kɛɛl kɛ Kä-lɛ-mɛnt, kɛ nɛy tin kɔ̱kiɛn tin lät kɛ ɣä kɛɛl, tin te ciöötkiɛn rɛy buɔk teekä. <br />
4A lo̱ckun tɛth rɛy Kua̱r ni Yecu ni ciaŋ. Kä bä jɛ nyɔk kɛ lär, a lo̱ckun tɛth. 5A nɛy diaal ŋa̱ckɛ ciaŋ wuutädun. Ci ben Kua̱r ni Yecu thia̱k. 6/Cuarɛ diɛɛr kɛ duɔ̱ɔ̱r, kä duundɛ ɣöö kɛ pal thiëcɛ Kuoth kɛ ti diaal tin görɛ, thiëcɛ jɛ ni ciaŋ kɛ tɛ̈th lɔaac. 7Mal Kuɔth min leny ni ŋäc ŋɔaani nath, bɛ lo̱ckun amäni ca̱r wuɔ̱thnikun tit rɛy Kritho Yecu. <br />
8Kɛ jɔak, dämaari, carɛ ni min la thuɔ̱k, kɛ min ro̱ŋ kɛ luth, min la cuɔ̱ɔ̱ŋ, min la wic wic, kɛnɛ mi tekɛ maan, kɛ min gɔaa kɛnɛ mi tëëkɛ mi gɔaa mi ro̱ŋ kɛ ɣöö dëë liak ɛ naath, carɛ ni kɛn tɔ̱tɔ̱. 9La̱tdɛ ni min ci yɛn ɛ ŋa̱c, kä cia jek, kä cia liŋ kä cia nɛn kä ɣä, kä bi Kuoth malä te kɛɛl kɛ yɛ. <br />
Tɛ̈th lɔaac kɛ kui̱ mucni <br />
10Tɛth lɔcdä ɛlɔ̱ŋ rɛy Kua̱r, kɛ ɣöö täämɛ kɛ kɔr gua̱th mi bäär ci yɛn diɛɛrun lɛni nyɔk kɛ kui̱dä, kɛ thuɔ̱k ci yɛn diɛɛr kɛ kui̱dä, kä duundɛ ɣöö cia thil gua̱a̱th mi nyoth yɛnɛ ni jɛ. 11/Ciɛ ɣöö tëëkɛ mi dak kä ɣä, kɛ ɛ ɣöö cä jɛ ŋic ɛn ɣöö bä ro̱ŋ kɛ min tekɛ ɣä. 12Ɣän ŋa̱cä ɣöö bä tëk i̱di mi ɛ ɣän can, kä ŋa̱cä ɣöö bä tëk i̱di mi ria̱ŋä. Ɣän cä ŋa̱c kɛ ciɛŋ diaal ɛn tëk ɛmɔ, ɛn ɣöö mi riäŋi kiɛ näk buɔth ji̱, mi ti̱i̱ kɛ, ti ŋuan kɛnɛ min dak ŋɔaani kä ji̱. 13Dëë ti diaal la̱t rɛydɛ ɛn min jak ɣä kä bum. <br />
14Kä ɛ mi gɔaa kä yɛ ɛn ɣöö nyuak kɔn riɛkdä kɛɛl. 15Kä yɛn ji̱ Pi-li-pi ŋäc yɛn ɛ nikɛ tuk la̱t thukni ti gɔw, mëë cä Ma-tha-do-nia ba̱ny piny, thilɛ duel Kuɔth mi ci nɛy muc nyuak kɛɛl, kɛ ni yɛn kärɔ̱. 16Kä cäŋɛ mëë ta̱a̱ kä Thɛ-tha-lo-ni-ka cu yɛn ɣä jäkä luäk kä ti nyin ŋuan. 17Kä /ciɛ ɣöö göörä ni muc, göörä ni rëp in ci duɔl kä yio̱o̱kun. 18Kä ɣän ca ɣä ka̱m ti diaal, a cä tekɛ ti ŋuan. Cä ria̱ŋ kɛ muckun tin cia jäkä ɣä kɛ Ɛ-pa-pro-day-täth, ce̱tdɛ kɛ muc mi tekɛ ŋuäny mi gɔaa, mi ca thöp Kuoth mi cɛ nhɔk, kä tɛɛthɛ lɔcdɛ. 19Kä bi Kuothdä yɛ ka̱m ŋɔaani diaal tin dak kä yɛ ce̱tkɛ pek riäŋädɛ rɛy buɔyädɛ kɛ Kritho Yecu. 20A liak wä kä Kuothdan in la Gua̱ndan a thil pek. Inɔnɔ. <br />
Ner in jɔak <br />
21Ner nɛy diaal tin ci Kuoth kɛ lɛy rɛy Kritho Yecu. Kä neer mäthnikun tin te kɛɛl kɛ ɣä yɛ. 22Neer ji̱ Kuɔth diaal yɛ, ce̱tkɛ nɛy tin te dhɔr Thii-thɛr. <br />
23A puɔ̱th Kua̱r ni Yecu Kritho tekɛ yiëëdun kɛɛl. <br />
<br />
<h3><a href="php chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
</body>
</html>
