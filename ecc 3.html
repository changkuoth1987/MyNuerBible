<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
3 <br />
Tëë kɛ gua̱a̱th kɛ ti diaal <br />
1Tëë kɛ gua̱a̱th kɛ ti diaal, <br />
tin tuɔɔk rɛy ɣɔaa. <br />
2Tëë kɛ gua̱a̱th kɛ da̱p ran, <br />
kä tëë kɛ gua̱a̱th <br />
kɛ lia̱a̱ ran. <br />
Tëë kɛ gua̱a̱th pi̱thä, <br />
kä tëë kɛ gua̱a̱th in <br />
yuɔ̱tkɛ jɛ raar. <br />
3Tëë kɛ gua̱a̱th kɛ näk ran, <br />
kä tëë kɛ gua̱a̱th <br />
kɛ gɔɔy ran kä juey. <br />
Tëë kɛ gua̱a̱th mi da̱kɛ duɔ̱ɔ̱r, <br />
kɛ gua̱a̱th mi la̱tkɛ duɔ̱ɔ̱r. <br />
4Tëë kɛ gua̱a̱th kɛ lul, <br />
kɛ gua̱a̱th kɛ to̱k. <br />
Tëë kɛ gua̱a̱th jiɛthkä lɔaac, <br />
kɛ gua̱a̱th kɛ duth. <br />
5Tëë kɛ gua̱a̱th <br />
kɛ riaw päämni piny, <br />
kä tëë kɛ gua̱a̱th <br />
kɛ ruɔ̱liɛn. <br />
Tëë kɛ gua̱a̱th kɛ ɣöö <br />
bi naath rɔ̱ bom, <br />
kä tëë kɛ gua̱a̱th kɛ ɣöö <br />
/ci naath rɔ bi bom. <br />
6Tëë kɛ gua̱a̱th kɛ jek duɔ̱ɔ̱rä, <br />
kɛ gua̱a̱th kɛ ba̱thdɛ. <br />
Tëë kɛ gua̱a̱th kɛ ti̱et duɔ̱ɔ̱rä, <br />
kɛ gua̱a̱th kɛ yiäkdɛ. <br />
7Tëë kɛ gua̱a̱th kɛ rët duɔ̱ɔ̱rä, <br />
kɛ gua̱a̱th kɛ köcdɛ. <br />
Tëë kɛ gua̱a̱th bitdä, <br />
kɛ gua̱a̱th ruac. <br />
8Tëë kɛ gua̱a̱th kɛ nho̱k, <br />
kɛ gua̱a̱th kɛ lo̱k. <br />
Tëë kɛ gua̱a̱th kɛ ko̱r, <br />
kɛ gua̱a̱th kɛ mal. <br />
9Kä ɛŋu mi ci ram mi lät jɛ ɛ jek rɛy la̱tdɛ mɔ? 10Ɣän cä riɛk in ci Kuoth ɛ ka̱m naath nɛn. 11Cɛ ti diaal lät kä gua̱thkiɛn tin luɔtkɛ rɔ̱ kɛ kɛ. Kä cɛ raan moc kɛ ca̱r, kä ŋotdɛ /cɛ min ci Kuothɛ la̱t ni tukä amäni guut ŋäc. 12Kä ŋa̱cä jɛ thilɛ mi gɔaa kä naath, ɛ ni ɣöö bi lo̱ckiɛn tɛɛth kä ba gɔy la̱t min ŋot kɛ kɛ tëk. 13Kä ɛn nɔmɔ bä ɛ muc Kuɔth ɛn ɣöö bi raan tekɛ mi camɛ kä bɛ maath kä bi lɔcdɛ tɛɛth rɛy lätnikɛ diaal. 14Kä ŋa̱cä jɛ ɛn ɣöö mi ci Kuoth ɛ la̱t, bɛ te thi̱n amäni cäŋ kɛl. Thilɛ mi ba mat thi̱n, kä thilɛ mi ba woc thi̱n. Lät Kuoth nɔmɔ kɛ ɣöö ba jɛ luɔ̱th ɛ naath. 15Kä mi te thi̱n ni wal. Kiɛ mɔ bi tuɔɔkɔ, ɛ jɛn mëë te thi̱n ni wal. Kä Kuoth lätdɛ ni mëë ci kɔŋ te wa̱nɔ. <br />
Luk kɛnɛ min te nhiam kɛ nyin Kuɔth <br />
16Kä cua̱ mi dɔ̱ŋ lɛ nɛn bä rɛy ɣɔaa, cua̱ ji̱ dueeri nɛn guäth luɔ̱k, kä cua̱ kɛ nɛn bä guäth cuŋni. 17Kä cua̱ ruac kɛ lɔcdä, bi Kuoth gua̱n cuŋni kɛnɛ gua̱n dueeri luk kɛɛl, kɛ ɣöö cɛ gua̱a̱th rialikä kɛ ciɛŋ diaal, kɛ gua̱a̱th kɛ lät diaal. 18Kä cua̱ lɛ ruac kɛ lɔcdä bä i̱ kɛn nɛy ti̱ti̱ ɣɔ̱n Kuoth nikɛ, kɛnɛ ɣöö bɛ nyuɔ̱th kɛ i̱ ce̱tkɛ nikɛ ley. 19Kɛ ɣöö riɛk nath ce̱tdɛ kɛ riɛk leeyni. Bi raan li̱w ce̱tnikɛ lia̱a̱ lɛ̱̈ɛ̱̈. Kɛ ɣöö te kɛn diaal kɛ yiëë ɔ kɛlɔ, thilɛ mi gɔaa kä raan mi lenyɛ ni ley. Kɛn diaal thilɛ kɛ luɔt. 20Kɛn diaal wä kɛ niɛ guäth ɔ kɛl ɔ. Kɛn diaal kɛ tur, kä bikɛ loc tuur kɛn diaal. 21Kɛ ɣöö thilɛ ram mi ŋäc jɛ ɛn ɣöö bi yiëë ran wä nhial kä bi yiëë lɛ̱̈ɛ̱̈ wä muun. 22Kä cua̱ jɛ nɛn thilɛ mi gɔaa kɛ raan ɛ ni ɣöö bɛ la̱t ni la̱tdɛ kɛ ɣöö thilɛ mi dɔ̱ŋ mi derɛ la̱t. Kɛ ɣöö thilɛ ram mi dee jɛ nöŋ min ci lɔ̱ɔ̱ tuɔɔk kɔɔrɛ. <br />
<br />
<h3><a href="ecc chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
