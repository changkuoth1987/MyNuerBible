<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
8 <br />
1Kä cu Kuoth Nhial wee i̱, “Ɛn guäth ëëdan cua cɔ̱w kua̱ri Juda kɛnɛ ruëëc kɛ kɛ cɔ̱w bööthni palä kɛnɛ go̱o̱k kɛ cɔ̱w nɛɛni tëë cieŋ kä Jɛ-ru-tha-lɛm ka̱m raar rɛy kɔ̱a̱knikiɛn. 2Kä cua pa̱l nikɛ raar waaŋ ca̱ŋ kɛnɛ pay kɛ kuɛl kɛ nyin nhial diaal, tin nhɔk kɛn nikɛ kä lät kɛn nikɛ ikä, kä guur kɛn nikɛ, kä palkɛ nikɛ. Kä cu kɛn ruulidiɛn kɛnɛ kuɔ̱nydiɛn lo̱k, cua päl nikɛ ala di̱r jiäkni. 3Kä kɛn duɔth nɛɛni diaal ti jiäk ti ŋot kɛ tëk ti, ba nhɔk ni lia̱a̱ kä ta̱a̱diɛn teekä, gua̱thni diaal tin cäkɛ riaw kä thi̱n, ruac ni ɣän Kuoth Nhial.” <br />
Duer kɛnɛ tɔ̱a̱ŋ <br />
4Kä cu Kuoth Nhial ruac kɛ ɣä i̱ <br />
wër jio̱kni kɛ i̱, <br />
“Mi ci naath tëth, /cikɛ rɔ̱ la <br />
nyɔk kɛ mi jiackɛ rɔ̱? <br />
Kä mi ci raan wä dup mi jiääk, <br />
/cɛ la lunyɛ jɔk? <br />
5Kä ɛŋu ci nɛy ti̱ti̱ wä kɛ duɔ̱ɔ̱p <br />
mi jiääk ɔ kä /cikɛ luny jɔk? <br />
Cikɛ käp ni ka̱a̱cnikiɛn, <br />
lo̱k kɛn ɣöö bikɛ luny jɔk. <br />
6Kä ɣän cua̱ kɛ liŋ agɔaa, <br />
duundɛ ɣöö /ci kɛn lat ni <br />
mi thuɔ̱k. <br />
Kä thilɛ ram mi cu dueerkɛ lat <br />
a wëë i̱, ‘Ɛŋu mi cä la̱t?’ <br />
Kä cu ramɔ wä la̱t ni min nhɔkɛ, <br />
ce̱tkɛ nikɛ jio̱ŋko̱o̱r <br />
mi wä ko̱o̱r. <br />
7Cäŋɛ ni ba̱ny ŋäcɛ gua̱a̱th in <br />
la luny kɛ jɛ jɔk, <br />
kä la kunnöör kɛnɛ ŋo̱k <br />
kɛ jak thokpuur, <br />
gua̱a̱th ɣöthdiɛn a tiit. <br />
Duundɛ ɣöö /ci nɛɛkä min go̱o̱r <br />
Kuoth Nhial jɛ ŋäc. <br />
8“Kä dee yɛn kulɛ ruac i̱di i̱, <br />
‘Pɛl nɛy, kä te ŋuɔ̱t Kuɔth <br />
Nhial kɛ kɔ’? <br />
Kä nɛnɛ, ca gɔ̱r ni ŋuɔ̱t <br />
kacä ɛ gɔa̱a̱r. <br />
9Kä nɛy tin pɛl ba kɛ jak kä po̱c, <br />
bi kɛ yi̱i̱c kä ba kɛ mɛ̈t, <br />
kɛ ɣöö /ci kɛ ruac Kuɔth Nhial lo̱k, <br />
kä bɛ ku la pɛl in mith <br />
tekɛ kɛ mɔ? <br />
10Kɛ kui̱c ɛmɔ, bä mänkiɛn ka̱m <br />
nɛy ti kɔ̱kiɛn, <br />
kä ba ka̱a̱kiɛn ka̱n bä, <br />
kɛ ɣöö ni kä ram in tɔt wä amäni <br />
ram in di̱i̱t kä kɛ, <br />
di̱t lo̱ckiɛn kɛ mi ba jek <br />
kɛ duɔ̱ɔ̱p dui̱rä, <br />
amäni go̱o̱k kɛnɛ bööth palä <br />
cukɛ la̱t ni ka̱a̱cni. <br />
11Kä /ca buɔ̱ɔ̱t nɛɛnikä lät agɔaa, <br />
ruac ni kɛn i̱, <br />
‘Ɛ mal, ɛ mal,’ <br />
kä thilɛ mal mi te thi̱n. <br />
12Kä lɛ kɛn lɛ pöc kɛ <br />
ciaŋdiɛn ɛ jiääk ɛmɔ? <br />
Eey, /cikɛ dee met pöc kuec <br />
kɛ ɣöö dee waŋdiɛn wee rɛp. <br />
Kɛ kui̱ ɛmɔ, bikɛ pën ce̱tnikɛ <br />
nɛy tin kɔ̱kiɛn, <br />
bɛ cua̱ guutdiɛn mi wa̱a̱kɛ <br />
wä duäc, <br />
ruac ni ɣän Kuoth Nhial. <br />
13Kä ɣän bä kɛ ma̱a̱t, ce̱tnikɛ min <br />
la raan bɛlkɛ a ruul, <br />
duundɛ ɣöö cuɛ thil bua̱c kä bua̱c <br />
kä cu ŋɔ̱p thil dɛy bä, <br />
ɛ cäŋɛ ni ji̱thkiɛn cikɛ rɔɔl. <br />
Amäni mëë cä ka̱m kɛ, <br />
ba ka̱n kä kɛ, <br />
ruac ni ɣän Kuoth Nhial.” <br />
14Kä cu naath wee i̱, <br />
“Ɛŋu kuanɛ lɛ nyuur bitdä mɔ? <br />
Matnɛ rɔ̱ guäth kɛl. Kä wanɛ wi̱i̱ni <br />
tin buɔ̱m buɔ̱ɔ̱m banɛ wä li̱w <br />
thi̱n ɛn wi̱ni. <br />
Kɛ ɣöö ci Kuoth Nhial min la <br />
Kuothdan lia̱dan lar, <br />
kä cɛ kɔn ka̱m pi̱w lueŋä <br />
ti banɛ math, <br />
kɛ ɣöö canɛ Kuoth Nhial <br />
duer duer. <br />
15Kä mëë cuanɛ mal go̱r, <br />
kä cuɛ thilɛ mi gɔaa <br />
mi cu ben, <br />
kä mëë ŋa̱thnɛ i̱ bɛ kɔn kän, <br />
kä cu ben ni riɛk kä kɔn. <br />
16“Kä cua liŋ ni mi̱eth jiöŋkööri <br />
gua̱n tɛ̈r wec ji̱ Dan, <br />
kä cuɛ piny lath kɛ kuɔm <br />
tutni jiöŋköörikiɛn. <br />
Cukɛ ben kɛ ɣöö ba mun ben däk <br />
amäni tin diaal tin te thi̱n, <br />
amäni wec kɛnɛ nɛy diaal <br />
tin ciaŋkɛ jɛ. <br />
17Kä nɛnɛ, ɣän ja̱kä rɛydun <br />
kä thɔ̱ɔ̱l. <br />
Thɔ̱ɔ̱l ti /ci naath dee ŋar kɛ kɛ <br />
ti ba yɛ ka̱c, <br />
ruac ni ɣän Kuoth Nhial.” <br />
Jiath lɔaac Yir-mɛ-yaa kɛ kui̱ nɛɛnikɛ <br />
18Kuoth ɛ ji̱n la ɣä a buum <br />
ɔ rɛy rikädä, <br />
ci lɔcdä baath ɛlɔ̱ŋ. <br />
19Liŋ lul nɛɛni ti̱ti̱ <br />
wieekɛ ni muun mi na̱n ɛlɔ̱ŋ <br />
wä kɛ i̱, <br />
“A /ci Kuoth ku te kä Dha-yɔn? <br />
A /ci kuäärɛ ku te rɛydɛ?” <br />
Kä cu Kuoth kulɛ wee i̱, <br />
“Ɛŋu jak kɛn ɣä kä gak ɔ <br />
kɛ kui̱ kuthni jiɛnkiɛn?” <br />
20Kä cu naath wee i̱, <br />
“Ci gua̱a̱th ŋër bɛɛl thuɔ̱k <br />
kä ci mäy thuɔ̱k, <br />
kä /ka̱n kɔn ni kän.” <br />
21Kä kɛ ɣöö ca nɛɛkä dup ɣän bä, <br />
cä duɔ̱p, <br />
ɣän cä pa̱r a cä lɛ ga̱a̱c. <br />
22Ɛn duɔ̱ɔ̱r thilɛ ji̱th ŋɔ̱nyä <br />
kä Gil-yad? <br />
Kä thilɛ ki̱i̱m ɛn wi̱ni? <br />
Kä ɛŋu mɔ ŋot buɔ̱ɔ̱t nɛɛnikä <br />
a /ken ni gɔaa ɔ? <br />
<h3><a href="jer chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
