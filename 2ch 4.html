<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<p>4 <br />
  Kuak kɛ kui̱ luaak <br />
  (1 Kua̱r 7:23-51) <br />
  1Kä cuɛ yi̱k cikä min yian täth, bärɛ kɛnɛ ɣäp ɣääpdɛ ɛ jua̱th tetni ti jiɛn da̱ŋ rɛw, kä bärɛ nhial ɛ jua̱th tetni da̱ŋ wäl. 2Kä cuɛ dhaar puɔɔkä mi gul gul täth bä kɛ yiëëth yian, tëë kɛ jua̱th tetni da̱ŋ wäl ŋɛpnikɛ, kä lueŋ jiɛcdɛ tëë kɛ jua̱th tetni da̱ŋ dhieec, kä te buɔ̱lɛ kɛ bëër ti tekɛ jua̱th tetni ti jiɛn diɔ̱k. 3Kä ca piny ŋɛpädɛ lät kä ti ce̱tkɛ thääk ti tekɛ jua̱th tetni da̱ŋ wäl ti go̱o̱l dhaar puɔɔkä. Kä ca kɛ la̱t kɛ bëër rɛw, kä ca kɛ ta̱th puɔ̱ɔ̱nydɛ mëë ta̱thkɛ jɛ. 4Kä cua la̱th jɔk thääkni da̱ŋ wäl rɛw, ci diɔ̱k nhiamdiɛn riet kui̱c caam, kä ci diɔ̱k tin kɔ̱ŋ nhiamdiɛn riet kui̱c cuëëc, kä ci diɔ̱k tin kɔ̱kiɛn nhiamdiɛn riet kui̱c känyä ca̱ŋ, kä ci diɔ̱k tin kɔ̱ŋ nhiamdiɛn riet kui̱c konyä ca̱ŋ. Kä cikɛ jio̱kiɛn riet kä dhaar puɔɔkä kɛn diaal. 5Kä ce̱t dëlɛ ɛn dhaar kɛ pät tetdä ran. Kä cɛ ŋɛ̈pdɛ la̱t ce̱tkɛ ŋɛ̈p lirä, ce̱tdɛ kɛ gaak tualä. Kä tëë kɛ gua̱th puɔɔkä ti bathdɔɔri diɔ̱k. 6Kä cuɛ took da̱ŋ wäl täth bä kɛ kui̱ la̱k, cuɛ dhieec la̱th kui̱c caam luaak kä cuɛ dhieec tin kɔ̱ŋ la̱th kui̱c cuëëc luaak. Kɛn tɔ̱tɔ̱ la muc in waŋkɛ a lakɛ thi̱n, kä ɛn dhaar la bööth palä rɔ̱ a lak thi̱n. <br />
  7Kä cuɛ cuuŋni lɛmbärkä dääpä da̱ŋ wäl la̱t ce̱tnikɛ min ca lat, kä cuɛ kɛ la̱th rɛy luaak Kuɔth, te dhieec kui̱c cuëëc te dhieec tin kɔ̱ŋ kui̱c caam. 8Kä cuɛ tharbëtni da̱ŋ wäl la̱t bä, kä cuɛ kɛ la̱th rɛy luaak Kuɔth. Te dhieec kui̱c cuëëc, te dhieec tin kɔ̱ŋ kui̱c caam. Kä cuɛ thääk dääpä ti kuɔ̱r täth. 9Kä cuɛ kal la̱t kɛ kui̱ bööthni palä, kä cuɛ kal in di̱i̱t la̱t, kä cuɛ thiekni kal la̱t, kä cuɛ kɛ rɔth kɛ ciɛk in yian. 10Kä cuɛ dhaar puɔɔkä la̱th buɔ̱lä kui̱c känyä ca̱ŋ cuëëc luaak Kuɔth. <br />
  11Kä cu Ɣu-ram#4:11 Ɣu-ram Ɛ jɛn Ɣu-ram-abi min te kä cio̱o̱k kä 3:4. cuɔ̱ɔ̱k kɛ kueenyni maac kɛ took täth bä. Inɔ cuɛ cu thuɔ̱k kɛ lät diaal ëë lätdɛ kä kuäär ni Thɔ-lo-mon rɛy luaak Kuɔth. 12Wääthni da̱ŋ rɛw kɛ took da̱ŋ rɛw tin te wi̱i̱ wääthni, kɛ wuɔ̱th da̱ŋ rɛw. Ti ca kɛt kɛ tak tin kuɔ̱mkɛ wuɔ̱th wääthni piny. 13Kɛ dɛy nöör ti kur ŋuaan tin ca kɛ̈t takni da̱ŋ rɛw, kä ca kɛ car kɛ bëër rɛw ŋuääk kä kɛl, kɛ ɣöö bɛ took da̱ŋ rɛw tin kuɔ̱mkɛ wuɔ̱th wääthni piny kum. 14Kä cuɛ cuuŋni la̱t bä kɛɛl kɛ took. 15Kä cuɛ dhaar puɔɔkä kɛnɛ thääk da̱ŋ wäl rɛw täth pinydɛ. 16Kɛ cuɔ̱ɔ̱k kɛnɛ took kɛ kueenyni maac, kɛ kuak diaal tëë ci bël ni Ɣu-ram-abi kɛ täth kuäär ni Thɔ-lo-mon rɛy luaak Kuɔth kɛ yiëëth in yian mi riaw. 17Cu kuäär kɛn ti diaal ti̱ti̱ täth rɛy tɔ̱ɔ̱rä Jɔr-dɛn, kɛ mun ta̱th, kam Cu-koth kɛnɛ Dhɛ-re-daa. 18Cu Thɔ-lo-mon ti̱ti̱ la̱t ɛ ŋuan a /ka̱n pek yieethä min yian ŋäc. <br />
19Kä cu Thɔ-lo-mon tin diaal tin te rɛy luaak Kuɔth täth. Yi̱k dääpä kɛnɛ tharbët, kɛ kui̱ jurayä nhiam Kuɔth, 20kɛ cuuŋni lɛmbärni kɛ lɛmbärnikiɛn ti ca la̱t kɛ da̱a̱p mi ko̱k ko̱k, ti bia̱ dɔp nhiam duëël in te rɛci. 21Kɛ gaakni juaacni kɛnɛ lɛmbär kɛ kueenyni maac ti ca la̱t kɛ da̱a̱p mi ko̱k ko̱k. 22Kɛ rithni kɛnɛ thääk kɛ took tin la̱thkɛ wal tin kuɔ̱r kuɔ̱ɔ̱r thi̱n, kɛ thääk maac ti ca la̱t kɛ da̱a̱p mi ko̱k ko̱k. Kɛ thi̱i̱k luaak Kuɔth, kɛ thiekni duëli rɛci a wä ni guäth in rɛl gɔɔydɛ rɔ cakɛ rɔth kɛ da̱a̱p. </p>
<h3><a href="2ch chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<p><br />
</p>
</body>
</html>
