<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
49 <br />
Bi ja̱ŋ Kuɔth Nhial a buay dööri <br />
1Liɛŋɛ ɣä lö yɛn ji̱ dhuɔ̱li, <br />
kä lieŋɛ lö yɛn nɛy <br />
tin nɔ̱a̱n. <br />
Ci Kuoth Nhial ɣä cɔl <br />
ɛ /ka̱n ɣä ni dap, <br />
Cuɛ ciötdä cak ɛ ta̱a̱ <br />
ni jic maar. <br />
2Cuɛ thokdä jak kä moth <br />
ce̱tnikɛ thɛp, <br />
kä cɛ ɣä tɛ̱̈ɛ̱̈ ni rɛy ti̱pädɛ, <br />
cuɛ ɣä jak kä ce̱tnikɛ <br />
dɔw kui̱n kui̱i̱n, <br />
cuɛ ɣä la̱th ni rɛy go̱kädɛ. <br />
3Kä cuɛ ɣä jiök i̱, <br />
“Ɛ ji̱n ja̱ŋdä, <br />
kɛ I-thɛ-rɛl ba ɣä <br />
liak kɛ jɛ.” <br />
4Duundɛ ɣöö cua̱ wee i̱, <br />
“Ɣän cä lät ni baaŋ, <br />
cä buɔ̱mdä thuk ni baaŋ <br />
a thil luɔt, <br />
kä ŋotdɛ te cuŋkä nikɛ <br />
Kuoth Nhial, <br />
ɛn min cuɔ̱lkɛ ɣä <br />
tëë nikɛ Kuothdä.” <br />
5Kä cu Kuoth Nhial ɣä <br />
cak ni ji̱, <br />
kɛ ɣöö bi ɣän a ja̱ŋdɛ <br />
kɛ ɣöö bä I-thɛ-rɛl luɔ̱c jɛ, <br />
kɛ ɣöö bi kɛn a nɛɛkɛ. <br />
Kɛ kui̱c ɛmɔ ta̱a̱ kɛ luth <br />
waaŋ Kuɔth Nhial, <br />
kä ɛn Kuothdä ɛ jɛn <br />
la buɔ̱mdä mɔ. <br />
6Kä cu Kuäärä wee i̱, <br />
“Kuiyɛ ɛlɔ̱ŋ kɛ ɣöö <br />
bi ji̱n a ja̱ŋdä, <br />
kɛ ɣöö bi thuk duëli <br />
Je-kɔb jiac nhial, <br />
kä bi ji̱ I-thɛ-rɛl tin <br />
tëk luɔ̱c jɔk. <br />
Ɣän bä ji̱ jak kä buay kä döör, <br />
dɔ̱ŋ bi ka̱ndä naŋ pekni <br />
ɣɔaa diaal.” <br />
7Kä nɛmɛ ɛ min ci Kuoth Nhial <br />
ɛ lar, <br />
ɛn min la Lueel kä Kuoth <br />
I-thɛ-rɛl in rɛy <br />
gɔɔydɛ rɔ, <br />
lätdɛ jɛ ram in ca nyir ɛlɔ̱ŋ <br />
kä ca lo̱k ɛ döör, <br />
ɛn ja̱ŋ ruëëcni wëë i̱, <br />
“Bi kua̱r ji̱ nɛn kä bikɛ rɔ̱ jiɛc, <br />
ruëëc bikɛ ji̱ nɛn <br />
kä bikɛ rɔ̱ goŋ, <br />
kɛ kui̱ Kuɔth Nhial in gɔaa, <br />
ni Kuoth I-thɛ-rɛl <br />
in rɛy gɔɔydɛ rɔ <br />
in ci ji̱ mɛk.” <br />
Luuc Jɛ-ru-tha-lɛm jɔk <br />
8Kä cu Kuoth Nhial wee i̱, <br />
“Kɛ gua̱a̱th gɔɔyädä bä ji̱ loc, <br />
kɛ cäŋ känädä bä ji̱ luäk, <br />
ɣän bä ji̱ tit kä bä ji̱ jak kä <br />
mat ruac kɛ naath, <br />
kä bia mun nyɔk kɛ lätni, <br />
ɛn mundun ɛ te baaŋɛ, <br />
9bä ji̱ yieenä jiök i̱, ‘Bia raar,’ <br />
kä bä nɛy tin cieŋ <br />
rɛy muɔ̱th jiök i̱, <br />
‘Bia rɛy buɔyä.’ <br />
Bikɛ laak gëëkni duɔ̱pni, <br />
pääm diaal tin car caar <br />
ba gua̱a̱th la̱kdiɛn. <br />
10/Ci buɔth kɛ bi näk kiɛ rɛw, <br />
kä /ci cäŋ kɛnɛ jiɔam <br />
in leth kɛ bi näk, <br />
kɛ ɣöö bi ram in nhɔkɛ kɛ bo̱th, <br />
bɛ kɛ bo̱th kɛ gëëk pi̱i̱ni. <br />
11Ɣän bä päämkä diaal <br />
jak kä duɔ̱ɔ̱p, <br />
kä bä dupkä tin di̱t <br />
rialikä. <br />
12Kä nɛnɛ, bikɛ ben ni <br />
guäth mi na̱n, <br />
bikɛ ben kui̱c caam kɛnɛ <br />
kui̱c konyä ca̱ŋ, <br />
kä bi tin kɔ̱ŋ ben <br />
kä Ath-wan.” <br />
13Rɔali kɛ tɛ̈th lɔaac lö pua̱a̱r, <br />
kä lat liak lö piny, <br />
kä kɛ̈tdɛ diit lö pääm! <br />
Kɛ ɣöö ci Kuoth Nhial nɛɛkɛ bum, <br />
kä bɛ tekɛ kɔ̱a̱c lɔaac <br />
kɛ nɛɛkɛ tin ci cuuc. <br />
14Duundɛ ɣöö cu Dha-yɔn wee i̱, <br />
“Ci Kuoth Nhial ɣä <br />
pa̱l ruëëc, <br />
ci Kuäärä ɣä pa̱l jɔ̱ɔ̱r.” <br />
15Kä cu Kuoth Nhial ɛ loc i̱, <br />
“Ɛ dëë ciek gatdɛ mi lueth <br />
ku pa̱l ruëëc, <br />
a bɛ thil nhök kɛ gat <br />
mi cɛ dap? <br />
A cäŋ mi derɛ jɛ pa̱l ruëëc, <br />
ɣän cä yɛ bi pa̱l ruëëc. <br />
16Kä nɛnɛ, ɣän cä ciötdu <br />
gɔ̱a̱r tetnikä, <br />
ɣän guɛcä pänydu nhiamdä <br />
lö Jɛ-ru-tha-lɛm. <br />
17Gaatku a bëëni kɛ pɛ̈th, <br />
kä nɛy tin da̱kɛ ji̱ <br />
ba̱nykɛ ji̱ piny. <br />
18Kapni waŋdu nhial kä gui̱cni, <br />
ci gaatku diaal rɔ̱ mat <br />
kä bäkɛ kä ji̱. <br />
Kɛ thuɔ̱k ce̱tnikɛ tëkdä <br />
ɣän Kuoth Nhial, <br />
kɛn gaatku bi rɔ liak kɛ kɛ, <br />
ce̱tnikɛ kaw mi liak rɔ <br />
kɛ tiɛk ŋua̱a̱k. <br />
19“A cäŋ ni mɔ ca ji̱ däk ɔ <br />
kä ca ji̱ päl baaŋ, <br />
kä ca wecdu da̱k piny, <br />
kä bi kuɛ̈ɛ̈ täämɛ kä nɛɛku, <br />
kä nɛy tin ca ji̱ bät <br />
bikɛ nɔ̱a̱n ɛlɔ̱ŋ. <br />
20Bi gaatku tëë dapkɛ pɛɛcä <br />
bikɛ ŋot kɛ mi ruackɛ <br />
a liŋi wäkɛ i̱, <br />
‘Ɛn gua̱a̱th ɛmɛ kuiyɛ kɛ kɔ, <br />
moc nɛy kɛ gua̱a̱th mi <br />
ciëŋkɔ thi̱n.’ <br />
21Kä bi ruac kɛ lɔcdu wi̱i̱ i̱, <br />
‘Ɛŋa däp ɣä nɛy ti̱ti̱ ɔ? <br />
Ɣän thilɛ ɣä gaat ɛ ɣän rol, <br />
ca ɣä pɛc ɛ ca ɣä lo̱k, <br />
kuɛ la ŋa rɔm kɛn <br />
nɛy ti̱ti̱ ɔ? <br />
Nɛnɛ, ɣän cä duɔth kärɔa, <br />
kukɛ lɛ ben nikä kɛn nɛy ti̱ti̱?’ ” <br />
22Kä cu Kuoth Nhial <br />
ni Kuoth wee i̱, <br />
“Nɛnɛ, ɣän bä tetkä <br />
kap nhial kä döör, <br />
ɣän bä nyuuth thöp naath, <br />
bikɛ dhɔɔlku nööŋ kɛ bapdiɛn, <br />
kä bikɛ nyieeku kap <br />
kɛ wuɔ̱ɔ̱kiɛn. <br />
23Kua̱r bikɛ la ro̱o̱m gankun, <br />
kä bi mänkiɛn kɛn kua̱r <br />
a röömkun. <br />
Kä bikɛ rɔ̱ goŋ kɛ yɛ a yiathkɛ <br />
nhiamdiɛn piny, <br />
kä bikɛ bɛ̈l ni tup <br />
ciöknikun. <br />
Kä bia jɛ ku ŋa̱c ɛn ɣöö <br />
ɛ ɣän Kuoth Nhial, <br />
kä nɛy tin ca ŋa̱thdiɛn la̱th <br />
kä ɣä /cakɛ bi jak <br />
kä po̱c.” <br />
24Ɛ deri ti ca pɛc ku ka̱n kä ran rɛ̈m, <br />
kiɛ deri nɛy ti ca käp luäk <br />
kä ram mi ci naath joc? <br />
25Kɛ thuɔ̱k cu Kuoth Nhial wee i̱, <br />
“Ba nɛy tin ca pɛc ɛ wääth ka̱n. <br />
Kä ba tin ca pɛc luäk kä <br />
ram in ci naath joc, <br />
ɣän bä nyiëëny kɛ nɛy tin <br />
nyieenykɛ yɛ, <br />
ɣän bä gaatkun kän. <br />
26Ɣän bä nɛy tin ciaŋkɛ yɛ <br />
ɛ jiäk jak kä camkɛ <br />
ni ri̱ŋdiɛn, <br />
kä bikɛ math ni riɛmdiɛn <br />
ce̱tnikɛ kɔaŋ. <br />
Kä ba jɛ cu ŋa̱c ɛ nɛy <br />
diaal ɛn ɣöö <br />
ɛ ɣän Kuoth Nhial <br />
min la Käändu, <br />
min la Lueelu ni <br />
Kuoth Je-kɔb.” <br />
<h3><a href="isa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
</body>
</html>
