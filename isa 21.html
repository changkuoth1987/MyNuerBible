<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
21 <br />
Ruac go̱o̱kä mi jiääk kɛ kui̱ Bɛ̈-bi-lɔn <br />
1Nɛmɛ ɛ ruac go̱o̱kä, kɛ kui̱ da̱rdɔaar in thieek kɛ bar. <br />
Da̱k a bëëni rɛy dɔaar <br />
ce̱tdɛ nikɛ ruɔth mi <br />
put kä Nɛ-gɛb, <br />
bëëkɛ muun mi dual <br />
naath kɛ jɛ. <br />
2Ca ɣä nyuɔ̱th nyuuth mi bɛc bɛc, <br />
ci pëëc wä pɛɛc, <br />
kä ci da̱a̱k wä däk. <br />
Ee-lam makni naath, <br />
kä Ma-day go̱l wec, <br />
bi Kuoth riɛk ɛmɛ moc kɛ pek, <br />
riɛk ɛ ci Bɛ̈-bi-lɔn ɛ la̱tdɛ. <br />
3Kɛ kui̱ kä ti̱ti̱ tin cä nɛn, <br />
cu puɔ̱nydä bɛ̈c ce̱tnikɛ bɛ̈c <br />
ciëk mi tekɛ mäc dapä, <br />
cua̱ dual kɛ min cä liŋ, <br />
kä cuɛ ɣä lath kɛ min <br />
cä nɛn. <br />
4Ɣän diɛɛrä, <br />
kä lathɛ ɣä kɛ dual, <br />
kä thiaŋ in liɛɛpä, <br />
cua wäär rikä kä ɣä. <br />
5Rɛy nyuuthä cua mi̱eth rialikä, <br />
kä cu kɛn yi̱i̱k pap, <br />
cukɛ mi̱th kä mäthkɛ. <br />
Kä cua ruac lat ɛn ɣöö, <br />
bööth rɛ̈m jiacɛ rɔ̱, <br />
kä yierɛ köötni! <br />
6Kä cu Kuäär ni Kuoth ɣä jiök i̱, <br />
“Wër mockɛ ram mi guickɛ, <br />
kä a jɛ bä min cɛ nɛn <br />
ben lat. <br />
7Mi wëë thurbiɛɛli wä nɛn, <br />
kɛ ji̱ jio̱ŋko̱o̱ri ti jäl <br />
rɛw kɛɛl, <br />
kɛ nɛy ti ko̱t kɛ muɔ̱li, <br />
kɛ nɛy ti ko̱t kɛ thɔ̱a̱rɔa̱a̱li, <br />
a jɛ tiitdɛ agɔaa, <br />
a jɛ di̱lɛ guec ni gɔaa.” <br />
8Kä cu ram in guic wec ciöt i̱, <br />
“Kuäärä, ni ciaŋ la guecä <br />
wi̱i̱ luaak yiën ɛ ta̱a̱ cuŋä, <br />
la ta̱a̱ yien kɛ cäŋ däär kɛnɛ wäär. <br />
9Kä nɛnɛ tëë kɛ ram mia̱a̱ bëëni <br />
kɛ thurbil, <br />
bëë kɛɛl kɛ ji̱ jiöŋkööri, <br />
ti jäl rɛw kɛɛl!” <br />
Kä cuɛ jɛ loc i̱, <br />
“Ci Bɛ̈-bi-lɔn pɛ̈ɛ̈n, <br />
cɛ pɛ̈ɛ̈n, <br />
kä pua̱ny kuthnikɛ diaal <br />
cikɛ to̱l ni piny.” <br />
10Lö nɛɛkä ca yɛ kɔ̱m ce̱tnikɛ bɛl, <br />
ɣän cä yɛ la̱r mëë cä liŋ kä <br />
Kuoth Nhial in la <br />
Ruey Ɣɔaa, <br />
mëë cä liŋ kä Kuoth <br />
I-thɛ-rɛl. <br />
Ruac go̱o̱kä mi jiääk kɛ kui̱ Ɛ-dɔm <br />
11Nɛmɛ ɛ ruac go̱o̱kä kɛ kui̱ Ɛ-dɔm. <br />
Kä cu raan ɣä cɔl kä Ɛ-dɔm wëë i̱, <br />
“Gui̱i̱c, ɛ pek mi ni̱ndi <br />
ci duɔth kä wäär ɔ? <br />
Gui̱i̱c, ɛ pek mi ni̱ndi <br />
ci duɔth kä wäär ɔ?” <br />
12Kä cu gui̱i̱c ɛ loc i̱, <br />
“Runwaŋ a bëëni, <br />
kä bi wäär ben bä. <br />
Mi go̱o̱ri ɣöö bi thiec, <br />
lunyni jɔk bi rɔ ben nyɔk <br />
kɛ thiec.” <br />
Ruac go̱o̱kä mi jiääk kɛ kui̱ Ä-rab-ya <br />
13Mɛmɛ ɛ ruac go̱o̱kä kɛ kui̱ Ä-rab-ya. <br />
Lö yɛn ɣöth ji̱ Dɛ-dan, <br />
tin ci ɣöthdun pua̱t <br />
dɛ̈ɛ̈ni Ä-rab-ya. <br />
14Muɔcɛ ji̱ rɛ̈w kɛ pi̱w, <br />
kä luɔrɛ ji̱ däkä kɛ mi̱eth, <br />
lö yɛn ji̱ muɔ̱ɔ̱n Teemɔ. <br />
15Kɛ ɣöö barkɛ rɔ̱ kɛ ko̱r, <br />
barkɛ rɔ̱ kɛ ko̱r mi ci tuɔɔk, <br />
bar kɛn rɔ̱ kɛ bääri ti ca guath, <br />
ca rɔ̱ bar kɛ lëth köör. <br />
16Kä cu Kuäär ni Kuoth ruac kɛ ɣä wëë i̱, “Kɛ ruɔ̱n kɛl mi ce̱tkɛ ruɔ̱n mi ca jur ni läät, ɣän bä ria̱ŋ ji̱ Ke-dhar in di̱i̱t moc kɛ pek, 17bi ji̱ köör tin bi duɔth kɛ tëk kä gaat Ke-dhar kuɛ̈ɛ̈. Ruac ni ɣän Kuoth Nhial ni Kuoth I-thɛ-rɛl.” <br />
<h3><a href="isa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
