<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
98 <br />
Liak ɛ Ruey Ɣɔaa <br />
(Ɛ dit) <br />
1Ki̱etdɛ Kuoth Nhial dit <br />
mi pay cak, <br />
kɛ ɣöö cɛ ti ga̱ykɛ <br />
naath la̱t. <br />
Tet cuëëcdɛ kɛnɛ wuɔ̱ɔ̱kdɛ <br />
min rɛl rɔ, <br />
cikɛ jɛ nöŋ juɔ̱c nath. <br />
2Kä jɛn Kuoth Nhial cɛ juɔ̱cdɛ <br />
kɛ naath nyoth, <br />
kä jɛn cɛ cuŋkɛ nyuɔ̱th döör <br />
wec muɔ̱ɔ̱n diaal. <br />
3Kä jɛn cɛ nhökdɛ min thil pek <br />
tim kɛnɛ ŋa̱thdɛ <br />
min di̱i̱t, <br />
kɛ kui̱ thuɔk duëël <br />
ji̱ I-thɛ-rɛl. <br />
Kɛn pëk ɣɔaa diaal cikɛ <br />
juɔ̱c Kuɔthda nɛn. <br />
4Këtdɛ Kuoth Nhial diit <br />
tɛthä lɔaac, <br />
yɛn ji̱ wec muɔ̱ɔ̱n, <br />
rɔalɛ kɛ diit puɔnyä <br />
kä liakɛ jɛ. <br />
5Ki̱etdɛ Kuoth Nhial diit <br />
kɛ thuɔmni, <br />
puanyɛ jɛ kɛ thuɔmni <br />
kä liakɛ jɛ kɛ diit. <br />
6Kuɔthɛ jɛ tuŋ kɛnɛ kaaŋ, <br />
rɔalɛ kɛ tɛ̈th lɔaac nhiam <br />
Kua̱r ni Kuoth Nhial. <br />
7Kä a yier wuɔ̱w kɛnɛ tin <br />
diaal tin te thi̱n, <br />
amäni ɣɔw kɛnɛ tin diaal <br />
tin cieŋ thi̱n. <br />
8Kä a kiɛr patkɛ tetkiɛn, <br />
kä a pääm kɛ̈tkɛ diit tɛ̈thä <br />
lɔaac kɛɛl, <br />
9nhiam Kuɔth Nhial, <br />
kɛ ɣöö bɛ ɣɔw ben luk. <br />
Kä jɛn bɛ ɣɔw ben luk kɛ cuɔ̱ɔ̱ŋ, <br />
kä bɛ naath ben luk a päär. <br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
