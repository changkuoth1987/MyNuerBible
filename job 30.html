<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
30 <br />
1“Kä kɛn täämɛ yɔaŋkɛ ɣä, <br />
kɛn nɛy ti kuiy nikɛn <br />
kä ɣä, <br />
ti dëë gua̱nikiɛn jak kä yiëën <br />
deetkä <br />
kɛɛl kɛ jio̱o̱k tin la yien kɛ. <br />
2Kä ɛŋu mi dëë jek kä buɔ̱mdiɛn, <br />
kä kɛ nɛy ti thil lua̱ŋ? <br />
3Kä kɛn kɛ can ti näk buɔthkɛ <br />
ti wa go̱r ni thär juaacni <br />
ti ci kööt kɛ wäär <br />
rɛy dɔar. <br />
4Kä la guɔ̱thkɛ ni woor kɛnɛ <br />
ji̱th kɛɛc, <br />
kä cam kɛn ni lɛw dɔaar. <br />
5Kä ca kɛ kon ɛ nɛɛkiɛn, <br />
rɔal naath kɔɔriɛn ce̱tkɛ <br />
mi kɛ kuëël. <br />
6Kä ciɛŋ kɛn ni rɛy kɔ̱a̱kni, <br />
rɛy ɣo̱tni piɛny kɛnɛ pääm. <br />
7La wieekɛ rɛy ruɔ̱ɔ̱p ce̱tkɛ muɔ̱li, <br />
kä duɔ̱ɔ̱lkɛ rɔ̱ thäri jiɛn. <br />
8Kɛ nɛy ti jiäk ti thil kɛ̈k <br />
ca kɛ juɔc raar muɔ̱nikiɛn. <br />
9“Kä täämɛ kɛ̈tkɛ ni ɣä ɛ kɛn <br />
kɛ diit, <br />
kä lat kɛn ni ɣä ala cäät <br />
kä kɛ. <br />
10Ci kɛn ɣä cany, kä cikɛ <br />
rɔ̱ nɔa̱a̱n kɛ ɣä, <br />
kä /cikɛ dual kɛ ɣöö ŋuɔ̱lkɛ <br />
ɣä ruɛy. <br />
11Kɛ ɣöö ci Kuoth ɣä jak kä ram <br />
mi nyua̱n mi thil buɔ̱m, <br />
a cikɛ rɔ̱ cu luɔ̱c ni ɣä. <br />
12Kä cu nɛy ti jiäk ɣä cu mak <br />
kui̱c cuëëc, <br />
kä cukɛ ɣä cu moc cambak <br />
mi nyoŋ ciökä, <br />
kä cukɛ ɣä cu göl rɛc. <br />
13Kä cukɛ duɔ̱pkä cu ga̱k, <br />
kä cukɛ ɣä cu däk, <br />
a thil ram mi cukɛ luäk. <br />
14Cukɛ cunh rɛc kɛ kam kal, <br />
la bäkɛ kɛ ɣöö ba ɣä ben däk. <br />
15Kä cua̱ cu dual ɛlɔ̱ŋ <br />
cu thiakdä cu jiɛɛn <br />
ce̱tnikɛ jiɔam, <br />
kä cu ria̱ŋdä cu jiɛɛn <br />
ce̱tnikɛ pua̱r. <br />
16“Kä ɛn täämɛ ci yiëëdä <br />
jiɛɛn rɛydä, <br />
ca ɣä naŋ ɛ ni̱n rikädä. <br />
17La ko̱o̱kɛ cɔ̱wkä kɛ wäär, <br />
la ko̱o̱kɛ kɛ a thil lɔ̱a̱ŋ. <br />
18Cuɛ ɣä käp nikɛ luɔ̱tdä, <br />
cuɛ ɣä tho̱t nikɛ ŋuäk lutädä. <br />
19Ɛn Kuoth cɛ ɣä yuɔr ni <br />
rɛy tua̱a̱k, <br />
cua̱ cu ce̱tnikɛ tup kɛnɛ ŋɛ̈th. <br />
20Kä cä ji̱ cɔl Kuoth kä <br />
/keni ɣä loc, <br />
kä cua̱ rɔ jiɛc kä <br />
/keni ɣä nɛn. <br />
21Kä curi luɔ̱c ni rɔ ɣä, <br />
curi ciɛŋ ni ɣä a jiäk <br />
kɛ buɔ̱mdu. <br />
22Kä curi ɣä pa̱l ɣöö lɔk jiɔamä <br />
curi ɣä jak kä wi̱elä <br />
rɛy thuɔ̱ɔ̱l. <br />
23Kä ɣän ŋa̱cä jɛ ɛn ɣöö bi ɣä näk, <br />
a bi ɣä naŋ guäth <br />
nɛɛni diaal. <br />
24“Kä cuɛ tekɛ ram mi ci wut ëë <br />
ci cuuc luäk, <br />
mëë go̱o̱rɛ luäk kɛ kui̱ nɛɛni <br />
tëë tekɛ riɛk. <br />
25Kä ɣän /ka̱n wiee kɛ kui̱ nɛɛni <br />
tëë tëë riɛk? <br />
Kä /ken lɔcdä ku jiath <br />
kɛ kui̱ cani? <br />
26Duundɛ ɣöö mi cä go̱r ni gɔɔy, <br />
bi ben ni jiääk, <br />
kä mi göörä ni buay, <br />
bi ben ni muuth. <br />
27Kä jiath lɔacdä thilɛ jɛ pek, <br />
kɛ ɣöö ni̱n riknikä <br />
rëpkɛ ni rɔ̱. <br />
28Ɣän ja̱a̱lä ni muuth mi thil cäŋ, <br />
kä cä cuɔ̱ŋ rɛy dolä <br />
göörä luäk. <br />
29Kä cua̱ ce̱tnikɛ guɔɔr kɛnɛ wuɔ̱t. <br />
30Cua̱ rɔɔl a bä cuɔl ɛ cuc <br />
kɛ juey. <br />
31Kä cu tɛ̈th lɔaacdä rɔ loc <br />
ni jiath lɔaac, <br />
kä cu kuewdä rɔ loc <br />
ni jɔw nɛɛni ti pär. <br />
<br />
<h3><a href="job chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
</body>
</html>
