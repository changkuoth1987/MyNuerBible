<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<p>8 <br />
  Thiec ji̱ I-thɛ-rɛl kɛ kuäär <br />
  1Mëë ci Tha-muɛl dɔŋ cuɛ gaatkɛ jak kä ruackɛ I-thɛ-rɛl. 2Cɔal gatdɛ min kɛ̱̈ɛ̱̈ i̱ Yo-el, kä gatdɛ min dɔ̱ŋ cɔalɛ Ä-bi-yaa. Cukɛ ruec kä Ber-cɛ-ba. 3Duundɛ ɣöö /ken gaatkɛ guɔ̱ɔ̱r ni duɔ̱ɔ̱pdɛ, cukɛ nhɔk ni ɣöö bikɛ tekɛ ŋɔak. Ca nhɔk ni kök /ca thuɔ̱k lat. <br />
  4Ɛ jɛn cu bööth I-thɛ-rɛl diaal rɔ mat kä cukɛ ben kä Tha-muɛl kä Rama. 5Kä cukɛ jɛ jiök i̱, “Nɛn ɛ, ci dɔŋ kä gaatku /ca guur ni lätku. Täämɛ kuenyni nɛy kuäär mi bikɔ ruac ce̱tkɛ nɛy diaal tin kɔ̱ŋ.” 6Duundɛ ɣöö cu lɔc Tha-muɛl jiääk mëë cɛ kɛ liŋ wäkɛ i̱, “Moc nɛy kuäär mi bikɔ ruac.” Kä cuɛ Kuoth Nhial pal. 7Kä cu Kuoth Nhial ɛ jiök i̱, “Liŋ naath kɛ tin diaal tin la̱tkɛ ji̱. Kɛ ɣöö /ca lo̱k ni ji̱ lökɛ ni ɣä, kɛ ɣöö dëë a kuääriɛn. 8Kɛ kui̱ kä ti diaal tin ci kɛn kɛ lät kä ɣä, nikɛ cäŋ ëë ka̱mä kɛ raar kä I-jëp amäni walɛ, lo̱k kɛn ɣä wa pal ni kuth ti kɔ̱ŋ. Inɔ bä lät kɛn ɛ kä ji̱. 9Ku kɛ liŋ ɛn täämɛ. Kä läri kɛ läär, kä nyuth nikɛ ciaaŋ kua̱r ɛ go̱o̱r kɛnɛ mɔ.” <br />
  10Cu Tha-muɛl ruaacni Kuɔth Nhial diaal la̱t nɛy tëë thieckɛ kuäär kä jɛ. 11Cuɛ wee i̱, “Nɛmɛ ba jɛn ta̱a̱ kua̱r in bi yɛ ruac. Bɛ gaatkun ka̱n kä bɛ kɛ jak kä ji̱ thurbiɛɛlikɛ kɛnɛ jio̱ŋko̱o̱rikɛ, kä bikɛ wur nhiam thurbiɛɛlikɛ. 12Kä bɛ rɔ kuëny rueec bathdɔɔri kɛnɛ rueec jiɛɛn dhieec, kä bi tha̱a̱ŋkiɛn a puɔ̱ɔ̱r ka̱a̱knikɛ, kä bi tha̱a̱ŋkiɛn tin kɔ̱ŋ a ŋëër bɛɛl, kä bi tha̱a̱ŋkiɛn yio̱w ko̱o̱r täth kɛnɛ yio̱w thurbiɛɛli. 13Bɛ nyieekun ka̱n kɛ ɣöö ba lät kä liɛɛth yi̱i̱rä pua̱a̱ny, bi tha̱a̱ŋkiɛn ɛ tha̱a̱t kɛnɛ buɔ̱ɔ̱l jurayni. 14Kä bɛ ka̱a̱kun tin gɔw ka̱n kɛnɛ dɛy Ɔ-lip, bɛ kɛ ka̱m la̱a̱tkɛ. 15Kä bɛ wa̱l wa̱a̱li bɛɛlkun kɛnɛ ŋɔa̱a̱rkun ka̱n, bɛ kɛ ka̱m ji̱ kɔaarɛ kɛnɛ la̱a̱tkɛ. 16Kä bɛ ja̱a̱ŋ wutnikun kɛnɛ ja̱a̱ŋ määnkun ka̱n, kɛ ŋuɛ̈tniku kur kɛ muɔ̱likun. Bɛ kɛ wä lät ni la̱tdɛ. 17Kä bɛ wa̱l wa̱a̱li deetkun ka̱n, kä bi yɛn a la̱a̱tkɛ. 18Ɛn cäŋ ɛ mɔ bia wiee kɛ kui̱ kua̱run ëë cia kuëny rɔ̱. Duundɛ ɣöö ci Kuoth Nhial yɛ bi loc ɛn cäŋ ɛ mɔ.” <br />
19Duundɛ ɣöö cu naath ɛ lo̱k i̱ liɛŋkɛ ruac Tha-muɛl. Kä cukɛ wee i̱, “Eey! Ba̱kɔ tekɛ kuäär mi ruaac nɛy. 20Kɛ ɣöö ba̱kɔ ce̱tkɛ nɛy diaal tin kɔ̱kiɛn, ba̱kɔ tekɛ kuäär mi ruaac nɛy kä tɛɛr ko̱ra.” 21Kä mëë ci Tha-muɛl ruac nɛɛni diaal liŋ, cuɛ kɛ wä la̱t Kuoth Nhial. 22Kä cu Kuoth Nhial Tha-muɛl jiök i̱, “Liŋ ruacdiɛn, kuëny nikɛ kuäär.” Kä cu Tha-muɛl ji̱ I-thɛ-rɛl jiök i̱, “Ɛ ram ɔ wä wi̱i̱dɛ.” </p>
<h3><a href="1sa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<p><br />
</p>
</body>
</html>
