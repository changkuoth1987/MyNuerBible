<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
7 <br />
Pɛl gaŋɛ dhöm <br />
1Gatdä tit rieetkä, <br />
kä käp ruaacnikä kɛ ji̱ kɛɛl. <br />
2Tit luëëkä kɛ ɣöö bi tëk, <br />
kä tit ŋi̱i̱cdä ce̱tnikɛ <br />
ti̱ey waŋdu. <br />
3Yiɛnikɛ yiɛtädu <br />
kä gɔ̱rikɛ rɛy lɔaacdu. <br />
4Kä jio̱kni pɛl i̱, <br />
“Ɛ ji̱n nyimaar,” <br />
kä cɔl ŋäc ŋɔaani i̱ <br />
määth lɔaacdä. <br />
5Ba ji̱ gaŋ kä ciek mi dho̱o̱m, <br />
kɛnɛ laatkɛ ti gɔw. <br />
6Kɛ cäŋ kɛl, ɣän cä guic <br />
kɛ wernyin duëëlä. <br />
7Cua̱ guic rɛy nɛɛni ti thil pɛl <br />
caarä rɛy ŋuɛ̈tni, <br />
cua̱ ŋuɛ̈t mi kui̱c ŋɔak nɛn. <br />
8Jɛn wëë kɛ gëk ciëŋ ciëk <br />
mi tëë wa̱nɔ, <br />
wëë lotdɛ ni ciëŋdɛ, <br />
9kɛ thiaŋ, kɛ gua̱a̱th in kony <br />
kɛ cäŋ mi̱rä ɣɔaa. <br />
10Kä cu ciek ben raar loorɛ jɛ, <br />
ciɛŋɛ bi̱i̱ mi ce̱tkɛ bi̱i̱ <br />
leerä kä lätdɛ ca̱a̱p. <br />
11Kä jɛn kui̱cɛ pöc kä rɔalɛ, <br />
kä kui̱c tharɛ nyuur cieŋ. <br />
12La cupɛ ni ɛn täämɛ rɛy rɛ̈ɛ̈k, <br />
kiɛ duɔ̱ɔ̱p, <br />
pekdɛ gua̱a̱th mi pääthɛ <br />
naath thi̱n. <br />
13Kä cuɛ ŋuɛ̈t käp, <br />
kä cuɛ cim, <br />
a di̱lɛ waŋdɛ guec, <br />
cuɛ jiök i̱, <br />
14“Ta̱a̱ kɛ muc malä cieŋ, <br />
ɛ cäŋ in thuk kɛ ya̱cdä <br />
ɛn walɛ. <br />
15Ɛn täämɛ ba̱a̱ ben lor ni ji̱, <br />
ta̱a̱ go̱rkädu, <br />
kä cä ji̱ jek. <br />
16Ɣän cä dhaŋdä pap <br />
kɛ bi̱i̱ biɛɛli, <br />
mi nööŋä kä I-jëp. <br />
17Kä cä kith kɛ wal tin <br />
kɔap kɔaap. <br />
18Bër wanɛ, <br />
ban wä muɔɔŋ amäni <br />
ruun kɛ runwaŋ. <br />
Wanɛ lɔcdan thuk kɛ nhök. <br />
19Kɛ ɣöö ci cɔwdä wä ja̱l <br />
guäth mi nɔ̱a̱n nɔ̱a̱n, <br />
jɛn /cɛ te cieŋ. <br />
20Cɛ yio̱w naŋ nikɛ ki̱th, <br />
bɛ luny jɔk nikɛ kɔr path.” <br />
21Kä cuɛ ŋuɛ̈t pɛl kɛ rieet. <br />
Cuɛ jɛ kok kɛ laat ti gɔw. <br />
22Kä cuɛ jɛ guɔ̱ɔ̱r ni kä kɛɛl, <br />
ce̱tnikɛ yaŋ mi wa näk <br />
kɛnɛ kɛ̈w mi ci pɛn ɣɔ̱mä. <br />
23Kä ci bäär cuenydɛ wuth. <br />
Kä cuɛ ce̱tkɛ dit mi <br />
kɔɔŋ dhuur, <br />
kä kui̱cɛ jɛ i̱ bɛ näk ni jɛ. <br />
24Kä täämɛ gaatkä liɛŋɛ ɣä, <br />
kä tiɛtdɛ ruacdä. <br />
25Kä /cuarɛ lo̱ckun käm jɛ <br />
kä /cuarɛ dupkɛ guur. <br />
26Kä jɛn cɛ nɛy ti ŋuan näk, <br />
nɛy ti /ca dee luäŋ <br />
kɛ kuën. <br />
27Dhɔrɛ ɛ duɔ̱ɔ̱p mi naŋ <br />
naath jɔɔkni, <br />
naŋɛ naath ni kɔ̱k. <br />
<h3><a href="pro chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
