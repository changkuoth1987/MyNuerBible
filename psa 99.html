<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
99 <br />
Liak ɛ Kuoth kɛ ɣöö rɛl gɔɔydɛ rɔ <br />
1Kuoth Nhial ɛ kuäär, <br />
kä a naath diaal lathɛ <br />
kɛ dual! <br />
Kä jɛn cɛ nyuur wi̱i̱ <br />
kɔam kuäärädɛ, <br />
wi̱i̱ pua̱nyni ti tekɛ gɔ̱k, <br />
kä a piny kuɛ lath! <br />
2Kuoth Nhial di̱tdɛ kä Dha-yɔn, <br />
kä liakɛ ni jɛ ɛ döör diaal. <br />
3Akɛ liak kɛ ciötdu min di̱i̱t <br />
in luɔ̱thkɛ, <br />
kɛ ɣöö rɛl gɔɔydɛ rɔ! <br />
4Kuäär mi bumɛ, kä ɛ nho̱o̱k cuŋni, <br />
ji̱n ci päär rialikä, <br />
ji̱n ci cuŋ kɛnɛ thuɔ̱ɔ̱k la̱t kɛ kui̱ <br />
thuɔk duëël Je-kɔb. <br />
5Liakɛ Kuoth Nhial ni Kuothdan. <br />
Pal ɛ jɛ luaakdɛ kɔm <br />
ciöknikɛ jɛn rɛl <br />
gɔɔydɛ rɔ! <br />
6Muthɛ kɛnɛ Ä-ron tekɛ rɛy <br />
bööthni palädu, <br />
kä Tha-muɛl tëë rɛy nɛɛni <br />
tëë ca ciötdɛ pal. <br />
Cukɛ Kuoth Nhial thiec, <br />
kä cuɛ kɛ loc. <br />
7Cuɛ ruac kɛ kɛ rɛy ciökä puɔ̱rä, <br />
kä cukɛ luëëkɛ tit, <br />
amäni ŋuɔ̱t tëë cɛ ka̱mkɛ. <br />
8Aɣ Kuoth Nhial ni Kuothda <br />
cikɛ loc, <br />
ɛ ji̱n Kuoth mi pälkɛ ikä, <br />
duundɛ ɣöö la duääci kɛ <br />
kɛ kui̱ jiäknikiɛn. <br />
9Liakɛ Kuoth Nhial ni Kuothdan, <br />
kä palɛ jɛ wi̱i̱ pa̱a̱mdɛ <br />
min rɛl gɔɔydɛ rɔ̱, <br />
kɛ ɣöö Kuoth Nhial ni <br />
Kuothdan rɛl gɔɔydɛ rɔ. <br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
