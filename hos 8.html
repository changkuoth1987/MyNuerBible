<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
8 <br />
Luk Kuɔth kɛ I-thɛ-rɛl kɛ kui̱ palä kuth guäyni <br />
1Kuɔth ɛ kaaŋ läärä kɛ ɣöö nyoŋgol <br />
a wi̱i̱ luaakdä Kuɔth Nhial. <br />
Kɛ ɣöö ci naath gukdä töl, <br />
kä ca ŋuɔ̱tkä ba̱ny piny ɛ kɛn. <br />
2A cäŋ cɔl kɛn ɣä i̱, <br />
“Kuothda, kɔn ŋa̱ckɔ ji̱, <br />
kɔn ji̱ I-thɛ-rɛl.” <br />
3Kä kɛ ɣöö ci I-thɛ-rɛl <br />
mi gɔaa lo̱k, <br />
bi gua̱n tɛ̈r ɛ guɔ̱r. <br />
4Muɔckɛ rɔ kua̱r, ti /ka̱n ka̱m kɛ, <br />
kä muɔckɛ rɔ bööth ti kuecä. <br />
Kä ta̱th kɛ rɔ kuth baaŋ kɛ da̱a̱pdiɛn <br />
kɛnɛ ciɛkdiɛn in ciɛk in bo̱r, <br />
kɛ kui̱ däkädiɛn. <br />
5Cä kɛ lo̱k, lö Tha-mɛ-ria, <br />
kɛn kuth da̱a̱pniku, <br />
kɛ̈cdä akɛ kɛ. <br />
A ku amäni nɛy, bɛ thil dueer ɔ <br />
ɛn I-thɛ-rɛl? <br />
6Ɛ bel tääth ɛmɔ, /ciɛ Kuoth. <br />
Kä ɛn kuth tha̱a̱k dääpä <br />
Tha-mɛ-ria ɛmɔ ba däk! <br />
7Kɛn piɛthkɛ ni jiɔam, <br />
kä ba ŋɛr ni thul, <br />
bɛl thilɛ kɛ wuɔ̱th, <br />
kä mi wä kɛ te wäŋ, <br />
ba kɛ cam ɛ nɛy ti kɔ̱kiɛn. <br />
8Ca I-thɛ-rɛl bät ɛ nɛy ti kɔ̱kiɛn, <br />
ta̱a̱dɛ rɛydiɛn, cɛ cua̱ <br />
mi thil luɔt kä ɣä. <br />
9Kɛ ɣöö cikɛ wä kɔŋ ni A-thi-ri-ya, <br />
ce̱tnikɛ muul dɔaar <br />
mi ga̱y kärɔa. <br />
Cu Ɛ-pa-rim rɔ kök nhöökɛ. <br />
10A cäŋ ni mi kɔakɛ rɔ̱ kam <br />
ni nath ɔ, <br />
niɛ täämɛ bäkɛ ruɔl guäth kɛl. <br />
Kä bikɛ kueny kua̱rikiɛn ka̱p cuɔ̱ŋ <br />
kɛ gua̱a̱th mi tɔt. <br />
11A cäŋ ni mɔ ci Ɛ-pa-rim yi̱kni <br />
ti ŋuan täth ɛ kɛ kui̱ <br />
mucni dui̱rä, <br />
kɛn ci cua̱ yi̱knikɛ tɔ̱ <br />
kɛ kui̱ dui̱rä. <br />
12Kä mi wa̱a̱ kɛ gɔ̱a̱r ŋuɔ̱tkä ti̱i̱ <br />
bathdɔɔri da̱ŋ wal, <br />
ɛ ni ɣöö bikɛ kɛ lo̱k i̱ kɛ <br />
ti gööl. <br />
13Nhɔk kɛn ɣöö käm kɛn ɣä muc, <br />
kä cam kɛn ri̱ŋdɛ, <br />
ɛ ni ɣöö /ci lɔcdä tɛth kɛ <br />
kɛ ɣän Kuoth Nhial. <br />
Kä ɛn täämɛ bä dueerkiɛn tim, <br />
kä bäkɛ duäc kɛ kui̱diɛn, <br />
bikɛ loc kä I-jëp. <br />
14Kɛ ɣöö ci ji̱ I-thɛ-rɛl <br />
cääkdiɛn pa̱l ruëc, <br />
ca täth ni lueek ti di̱t. <br />
Kä ci Juda cu yiath ni ti̱ec <br />
ti buɔ̱m buɔ̱ɔ̱m piny. <br />
Ɛni ɣöö bä ti̱eckiɛn <br />
jäk kä mac, <br />
mi bikɛ pɛt ɛ pɛt. <br />
<h3><a href="hos chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
