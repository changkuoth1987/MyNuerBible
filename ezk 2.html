<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
2 <br />
Ciöt Kuɔth kɛ Yɛdh-ki-el ala gök <br />
1Kä cu jɔw ruac kɛ ɣä wëë i̱, “Gat ran, jiecni rɔ cuɔ̱ŋ, ɣän bä ruac kɛ ji̱.” 2Kä min cɛ ruac kɛ ɣä, cu Yiëë Kuɔth ben rɛydä kä cuɛ ɣä jakä cuŋ kɛ ciökä, kä cua̱ jɛ liŋ ruacɛ kɛ ɣä. 3Kä cuɛ ruac kɛ ɣä wëë i̱, “Gat ran, ɣän ja̱kä ji̱ kä ji̱ I-thɛ-rɛl, ja̱kä ji̱ kä do̱r mi ci kac raar, mi ci ɣä lo̱k. Kɛn kɛ gua̱nikiɛn cikɛ ɣä duer duer mëëdan amäni walɛ. 4Kɛn nɛy tin ja̱kä ji̱ kä kɛ kɛ nɛy ti jiäk ti bum wuɔ̱thkiɛn. Ɣän ja̱kä ji̱ kä kɛ, kɛ ɣöö bikɛ jiök i̱, ‘Mɛmɛ ɛ min ci Kuäär ni Kuoth Nhial ɛ lar.’ 5A cäŋ liŋ kɛn ɛ kiɛ /cikɛn ɛ liŋ, (kɛ ɣöö kɛ ji̱ thuɔk duëël mi ci kac raar), bikɛ jɛ ŋa̱c ɛn ɣöö ci gök kɔŋ te rɛydiɛn. 6Kä ji̱n lö raan /cu dual kɛ kɛ, kä /cu dual kɛ rieetkiɛn. A cäŋ ca ji̱ go̱l ɛ thil lual kɛnɛ kuiy kä cieŋi rɛy jiɛthni, /cu dual kɛ rieetkiɛn. Kä /cu dual kɛ guecdiɛn, kɛ ɣöö kɛ ji̱ thuɔk duëël mi ci kac raar. 7Ji̱n bi rieetkä la̱t kɛ, a cäŋ liŋ kɛn ɛ kiɛ /cikɛn ɛ liŋ, kɛ ɣöö kɛ ji̱ thuɔk duëël mi ci kac raar. <br />
8“Duundɛ ɣöö, ji̱n gat ran liŋ min la̱rä ji̱. /Cu bi lɛ kac raar ce̱tkɛ jɛn thok duëël ɛ ci kac raar ɛ. Lɛp thokdu kä cam min ka̱mä ji̱.” 9Kä min cä guic cua̱ tet nɛn lotdɛ ni ɣä, kä te warɛgak mi ca gɔ̱r thi̱n rɛydɛ. 10Kä cuɛ jɛ ɣär nhiamdä, ca jɛ gɔ̱r nhiamdɛ kɛnɛ jɔkdɛ. Kä tin ca gɔ̱r rɛydɛ kɛ rieet jiɛthä lɔaac kɛnɛ wiee kɛ pa̱r. <br />
<h3><a href="ezk chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
</body>
</html>
