<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
4 <br />
Nyuɔ̱th A-bɛ-ram kɛ ŋa̱th <br />
1Ɛŋu mi banɛ lar i̱ ci A-bɛ-ram, gua̱n gua̱ndɔɔŋnikɔn ɛ ŋa̱c? 2Kä mi ca A-bɛ-ram moc cuɔ̱ɔ̱ŋ kɛ lät, jɛn tëëkɛ luɔt mi derɛ liak ni rɔ, a /ci mɔ a nhiam Kuɔth. 3Kä ɛŋu ci ruac Kuɔth in rɛl rɔ ɛ lar ɔ? “Ci A-bɛ-ram Kuoth ŋäth, kä ca jɛ nhɔk ala ciaŋ cuŋni kä jɛ.”#4:3 Tuk 15:6. 4Täämɛ pek ko̱kä raam mi ci lät /ca jɛ dee car i̱ ɛ muc, ɛ jɛn min ba yi̱k ka̱m jɛ a la duŋdɛ. 5Kä mi ɛ ram mi /ci lät, kä ŋääthɛ Kuoth in moc nɛy tin tekɛ dueer kɛ cuɔ̱ɔ̱ŋ, ɛn ŋa̱th ɛmɔ ca jɛ car i̱ ɛ ciaŋ cuŋni. 6Kä inɔ bä, cu Dee-bid ruac kɛ kui̱ raam mi ci Kuoth ɛ poth kä cɛ car i̱ tekɛ ciaŋ cuŋni a thil lätkɛ mëë wëë i̱, <br />
7“Puɔ̱th akɛ nɛy tin ca <br />
dueerkiɛn päl, <br />
nɛy tin ca dueerkiɛn woc. <br />
8Puɔ̱th akɛ ram min /ci Kuäär ni Kuoth <br />
ɛ lar i̱ thilɛ jɛ duer.”#4:8 Diit 32:1-2. <br />
9Latkɛ puɔ̱th ɛmɛ kɛ kui̱ nɛɛni tin ca cuɛl kärɔ̱, kiɛ amäni nɛy tin /ka̱n cuɛl bä? Kä la kɔn a wee i̱, “Ca ŋa̱th lar i̱ ɛ ciaŋ cuŋni kä A-bɛ-ram.” 10Kä cuɛ tuɔɔk i̱di? Ɛ kɔr kä mëë ca cuɛl kiɛ mëë /ka̱nɛ ni cuɛl? /Ciɛ kɔrɛ, ɛ mëë ŋotdɛ /ka̱nɛ ni cuɛl. 11Jɛn cuɛ cuël jek ala nyuuth ciɛɛŋä cuŋni mëë cɛ jek kɛ ŋa̱th, a ŋotdɛ /ka̱nɛ ni cuɛl. Luɔtdɛ ɛ ɣöö bɛ jɛ jakä gua̱n nɛɛni diaal tin ŋa̱th a /ka̱n cuɛl, kä ca lar i̱ tekɛ kɛ ciaŋ cuŋni. 12Kä jɛn bä ɛ gua̱n nɛɛni tin ca cuɛl, kä /ciɛ nɛy tin ca cuɛl kärɔ̱, kɛ nɛy tin guɔ̱ɔ̱rkɛ ni ŋa̱th gua̱ndan ni A-bɛ-ram ëë nhiam ɛ /ka̱nɛ ni cuɛl. <br />
Ruac Kuɔth jëkɛ jɛ kɛ ŋa̱th <br />
13Min ca lar i̱ ba ka̱m A-bɛ-ram amäni karkɛ ɛn ɣöö dee ɣɔw a duŋdɛ, /cɛ bä kä ŋut, bëë kä ciaŋ cuŋni ŋäthä. 14Mi dee naath min ca lar ɛ Kuoth jek kɛ guuri ŋutdä, ŋa̱th cɛ la baŋ, kä min ci Kuoth ɛ lar cɛ thil luɔt. 15Kɛ ɣöö ŋut no̱o̱ŋɛ waŋ lɔaac, kä gua̱a̱th mi thil ŋut thilɛ jɛ kac dui̱rä. <br />
16Kɛ kui̱ ɛmɔ ruac in ci Kuoth ɛ lar thi̱ŋɛ rɔ ŋäthä kɛ ɣöö min ca lar ba jɛ ŋun kɛ puɔ̱th baaŋ Kuɔth ka̱mkɛ jɛ kar A-bɛ-ram diaal ala muc baaŋ. Kä /ciɛ duŋ nɛɛni tin ka̱pkɛ ŋut kärɔ̱, amäni nɛy tin nyuakɛ ŋa̱th A-bɛ-ram, (kɛ ɣöö ɛ gua̱ndan kɔn diaal), 17ce̱tkɛ min ca gɔ̱r i̱,#4:17 Tuk 17:5. “Cä ji̱ jakä gua̱n dööri ti ŋuan.” Ruac ɛmɔ ɛ thuɔ̱k nhiam Kuɔth A-bɛ-ram, min ŋääthɛ, min jak nɛy tin ci li̱w kä tëk, min jak mi /ken kɔn te wanɔ kä te wanɔ. 18Cu A-bɛ-ram ŋa̱th a cäŋ ni mëë thilɛ mi dee ŋa̱th kɛ jɛ, kä cuɛ ben a gua̱n dööri ti ŋuan, ce̱tkɛ mëë ca lar i̱,#4:18 Tuk 15:5. “Bi karku ŋuan, ce̱tkɛ kuɛl.” 19/Kenɛ kɔ̱a̱c rɛy ŋäthä mëë cɛ guicɛ rɔɔdɛ i̱, ce̱tdɛ kɛ ram mi ci li̱w, (kɛ ɣöö ci runkɛ a kuɔ̱r kɛl diëëthdɛ, kɛnɛ mëë cɛ Thara car i̱ ɛ rol.) 20Thilɛ diw ŋäthä mi jak jɛ kä te leek leek kɛ kui̱ kä mëë ci Kuoth ɛ lar, kä cuɛ piith bumɛ rɛy ŋäthädɛ a liakɛ Kuoth, 21kä ro̱ŋɛ lɔɔcdɛ ɛn ɣöö te Kuoth kɛ lua̱ŋ kɛ la̱t kɛ mi cɛ lar. 22Kɛ kui̱ ɛmɔ cua ŋa̱thdɛ cu lar, i̱ ɛ ciaŋ cuŋni. 23Kä rieet ti̱ti̱ ni ɣöö, “Ca jɛ lar i̱ ɛ gua̱n cuŋni,” /ka̱n kɛ gɔ̱r kɛ kui̱dɛ kärɔa. 24Cakɛ gɔ̱r kɛ kui̱dan bä, kɔn nɛy tin ba jɛ lar i̱ ji̱ cuŋni kɔn nɛy tin ŋa̱thkɛ Kuoth ëë jiɛc Yecu Kritho li̱th. 25Kä ca Yecu jakä li̱w kɛ kui̱ dueerikɔn, kä ca jɛ jiɛc kɛ ɣöö ba kɔn moc kɛ cuɔ̱ɔ̱ŋ. <br />
<h3><a href="rom chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
