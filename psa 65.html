<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
65 <br />
Lär tɛthä lɔaac kɛ kui̱ ŋër bɛɛl ti ŋuan <br />
(Dit Dee-bid) <br />
1Liak akɛ ji̱ lö Kuoth kä Dha-yɔn, <br />
kä bakɔ ya̱cda lät kä ji̱, <br />
2kɛ ɣöö la loc ji̱ pal! <br />
Bi nɛy diaal ben kä ji̱. <br />
3Mi wä lät jiäknikɔ nɛy wä puɔ̱t, <br />
päli kɔ nyuɔɔnkɔ. <br />
4Tɛ̈th lɔaac akɛ nɛy tin ci mɛk <br />
kä ci nööŋ kutdu, <br />
kɛ ɣöö bikɛ ben <br />
cieŋ rɛy kalu. <br />
Bakɔ ro̱ŋ kɛ gɔy dhɔaaru, <br />
luaakdu min rɛl gɔɔydɛ rɔ! <br />
5La kɔ a looci kɛ lät ti ga̱ykɛ <br />
naath lö Kuoth känäda, <br />
kä ɛ ji̱n la ŋa̱th wec muɔ̱ɔ̱n kɛɛliw, <br />
kɛnɛ nɛy tin te kui̱ <br />
bäpdiitni. <br />
6Kä kɛ buɔ̱mdu ci pääm rialikä, <br />
kɛ ɣöö ci rɔ kum kɛ buɔ̱m. <br />
7Kä ci muaŋ bäpdiitni jak kä bit, <br />
ci wuɔ̱w muɔŋädiɛn gok, <br />
kɛnɛ rɔal nath. <br />
8Kä nɛy diaal tin cieŋ rɛy ɣɔaa <br />
cikɛ dual kɛ lätku <br />
tin ga̱ykɛ naath, <br />
kä curi bak ɣɔaa kɛnɛ kony ca̱ŋ <br />
jak kä ki̱t kɛ tɛ̈th lɔaac. <br />
9Kä curi piny gui̱l kɛ muɔ̱cdu <br />
kɛ jɛ nhiaal, <br />
ci jɛ moc ria̱ŋ mi di̱i̱t, <br />
yiër Kuɔth cikɛ thia̱a̱ŋ kɛ pi̱w, <br />
ci naath moc kɛ bɛl ti ŋuan, <br />
curi piny cu rialikä inɔ. <br />
10Curi nhiaal jak kä dɛm rɛy <br />
ka̱a̱kni tin ca kuac, <br />
curi mundiɛn dua̱c piny kɛ nyuɛ̈ɛ̈r, <br />
curi kuaykɛ jak kä do̱ny. <br />
11Kä ci gɔɔydu curi kɔ moc <br />
kɛ bɛɛl ti ŋuan, <br />
kä curi ɛ thurbiɛɛliku <br />
thiaŋ kɛ bɛl ti ŋuan. <br />
12Kä ci tɔ̱a̱ri thia̱a̱ŋ kɛ wal ɣɔ̱ɔ̱k, <br />
kä cɛ pääm kum kɛ gɔɔy wal. <br />
13Kä ci rɛy tɔ̱a̱ri thia̱ŋ kɛ det, <br />
kä ci löli thia̱a̱ŋ kɛ bɛl, <br />
cu ti diaal ki̱et kɛ̈tkɛ diit <br />
tɛthkä lɔaac. <br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
