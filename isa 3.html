<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
3 <br />
Luk kɛ kui̱ Juda kɛnɛ Jɛ-ru-tha-lɛm <br />
1Nɛnɛ täämɛ Kuäär ni Kuoth <br />
in la Ruey Ɣɔaa, <br />
woocɛ ti diaal tin go̱o̱r Juda <br />
kɛnɛ Jɛ-ru-tha-lɛm kɛ, <br />
woocɛ mi̱eth kɛnɛ pi̱w, <br />
2woocɛ wääth köör kɛnɛ wääth rɛ̈m, <br />
woocɛ kuäär luɔ̱k kɛnɛ gök, <br />
woocɛ ti̱t kɛnɛ nɛy tin di̱t, <br />
3kä woocɛ bo̱o̱th jiɛn dhi̱eec, <br />
kä woocɛ bööth tin ruec, <br />
kä jɛn woocɛ luëëk kɛnɛ ti̱t, <br />
kɛ nɛy tin latkɛ <br />
tin bi tuɔɔk kɛ nhiam. <br />
4Kä ɣän Kuoth Nhial bäkɛ jak kä <br />
ruackɛ ɛ dhɔɔl, <br />
kä bi gaat a bööthkiɛn. <br />
5Kä bi naath rɔ̱ yak kärɔ̱, <br />
ba ram ɔ yak ɛ ram ɔ <br />
kä ba ram ɔ yak ɛ gua̱n <br />
thieekädɛ. <br />
Kä bi ŋuɛ̈t ram mi di̱i̱t yak, <br />
kä /ci ram mi duɛk ram mi <br />
tekɛ luth bi luɔ̱th. <br />
6Mi wä raan däman wä käp <br />
dhɔr gua̱n kä bɛ jɛ jiök i̱, <br />
“Ji̱n ti̱i̱ kɛ bi̱i̱, <br />
bi ji̱n a bo̱o̱thda, <br />
ruac ɛn di̱r jiäkni nɛmɛ.” <br />
7Duundɛ ɣöö ɛn cäŋ ɛmɔ <br />
bɛ wiee wëë i̱, <br />
“/Ci ɣän bia̱ bo̱o̱th, <br />
kɛ ɣöö thilɛ mi̱eth dhɔrä <br />
kiɛ bi̱i̱, <br />
/ci yɛn ɣä bi jak kä <br />
bo̱o̱th nath.” <br />
8Cɛ Jɛ-ru-tha-lɛm lath <br />
kä ci Juda pɛ̈ɛ̈n, <br />
kɛ ɣöö min latkɛn ɛ kɛnɛ, <br />
min lätkɛn ɛ kuëthkɛ <br />
ni Kuoth Nhial, <br />
kuëthkɛ ni Kuoth puɔ̱nydɛ. <br />
9Kɛ guec nhiamdiɛn nyoothɛ jɛ <br />
ɛn ɣöö tekɛ kɛ duer, <br />
liakɛ rɔ̱ kɛ dueerkiɛn <br />
ce̱tkɛ ji̱ Thɔ-dɔm, <br />
ɛ /ci kɛn jɛ tëë. <br />
Riɛk akɛ kɛ! <br />
Kɛ ɣöö cikɛ rɔ̱ nöŋ riɛk. <br />
10Lätni jɛ nɛy tin la̱tkɛ cuŋ <br />
bɛ gɔaa kɛ kɛ, <br />
kɛ ɣöö bikɛ min ci <br />
kɛnɛ la̱t cam. <br />
11Riɛk akɛ ji̱ dueeri! <br />
Da̱k akɛ kɛ! <br />
Kɛ ɣöö bakɛ lät kä min <br />
cikɛn ɛ la̱t kɛ tetkiɛn. <br />
12Kä nɛɛkä bakɛ yak ɛ dho̱li, <br />
kä bakɛ ruac ɛ män. <br />
Kä lö nɛɛkä, ca yɛ bath <br />
ɛ bööthkun, <br />
ca yɛ woc dup. <br />
13Ci Kuoth Nhial luk ka̱n, <br />
cɛ rɔ jiɛc lukɛ naath. <br />
14Jɛn cɛ wä rɛy luɔ̱k lukɛ <br />
ruëëc kɛnɛ bööth <br />
nɛɛnikɛ wëë i̱, <br />
“Kɛ yɛn kɛn tëë däk <br />
kak walkä, <br />
kä tin cia pɛc kä can <br />
kɛn a duëlikun. <br />
15Ɛŋu lotdi mɔ kɛ däk nɛɛnikä <br />
kɛnɛ nuɔ̱r nɛɛni tin can?” <br />
Ruac ni ɣä Kuoth Nhial <br />
in la Ruey Ɣɔaa. <br />
16Cu Kuoth Nhial wee i̱, <br />
“Kɛ ɣöö liak nyier Dha-yɔn rɔ̱, <br />
ɛ jälkɛ kapkɛ ni wuɔ̱thkiɛn nhial, <br />
kä görkɛ ni naath kɛ wäŋkiɛn, <br />
kä cikɛ ka̱a̱thkiɛn jak kä ciek, <br />
kä duääc kɛn piny kɛ ciökiɛn. <br />
17Kɛ kui̱c ɛmɔ bi Kuäär ni Kuoth <br />
kɛ duäc, <br />
bɛ wuɔ̱th nyieet Dha-yɔn mut, <br />
bi Kuoth Nhial kɛ moc wok.” <br />
18Ɛn cäŋ ɛmɔ bi Kuäär ni Kuoth nyin liakädiɛn diaal woc, la̱ŋ ciöknikiɛn kɛ tiɛk wuɔ̱thnikiɛn kɛ kuatni ŋua̱knikiɛn, 19kɛ tiil ji̱thnikiɛn kɛnɛ dɔ̱a̱kni ŋua̱a̱k, kɛ tiɛk lɛtdä, 20kɛ bi̱i̱ wec, kɛ kuatni mua̱a̱li kɛ bieyni tin la kuɛrkɛ kɛ diari wa̱l yi̱i̱rä in kɔp kɛ jɔɔkiɛn, 21kɛ katimni yiɛtni kɛ ciik wuɔ̱m, 22kɛ bieyni tin gɔw, kɛ kuɔ̱mni kɛ kötni kɛ bɛ̈gni tetni, 23kɛ neeni kɛ ruɔɔny bieyni tin gɔw kɛ kuɔ̱mni wec kɛ bieyni tin kuɔ̱mkɛ nhiam ɛ män. <br />
24Kä kɛ gua̱a̱th wal tin kɔp <br />
bi te ni ŋuäny mi <br />
jiääk thi̱n, <br />
kä kɛ gua̱a̱th lääkä bi te <br />
ni rɔk thi̱n, <br />
kä kɛ gua̱a̱th takni mieem tin gɔw <br />
bi te ni kɛn kɛ wok, <br />
kä kɛ gua̱a̱th bieyni tin gɔw <br />
ba ciɛŋ ni bieyni cuali, <br />
kä kɛ gua̱a̱th gɔɔyä <br />
bi te ni pöc thi̱n. <br />
25Ɛn cäŋ ɛmɔ ba nɛɛku näk, <br />
ba ji̱ kööru tin bum näk ko̱o̱r. <br />
26Bi thiekni Jɛ-ru-tha-lɛm pa̱r, <br />
ɛn wec bɛ nyuur ce̱tnikɛ <br />
ciek mi ci nyuur <br />
piny gääcä. <br />
<h3><a href="isa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
