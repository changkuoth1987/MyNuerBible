<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<p>22 <br />
  Ruac Ɛ-li-padh in diɔ̱ɔ̱kdiɛn <br />
  1Ɛ jɛn cu Ɛ-li-padh raan Te-man <br />
  jɛ loc i̱, <br />
  2“A dëë Kuoth duɔ̱ɔ̱r ku jek <br />
  kä raan? <br />
  Kɛ thuɔ̱k dee ram mi pɛl rɔ <br />
  lät kä duɔ̱ɔ̱r. <br />
  3Kä tëë kɛ mi dee lɔc Kuɔth Nhial <br />
  in leny buɔ̱mdɛ ti diaal <br />
  nhɔk mi ɛ ji̱n ram <br />
  mi tekɛ cuŋ, <br />
  kiɛ mi ci rɔ jak kä ram <br />
  mi thil bɛ̈ɛ̈l? <br />
  4Kiɛ dual ni ji̱n kɛ ɣöö <br />
  bɛ ji̱ bɛl, <br />
  a derɛ ji̱ lɛ wä luk? <br />
  5Kä dueerku ci kɛ ŋuan ɛlɔ̱ŋ? <br />
  Kä jiäku thilɛ kɛ pek. <br />
  6Kɛ ɣöö ci gaatmuɔɔr thiec <br />
  kɛ ŋua̱l, <br />
  kä ci bieynikiɛn ka̱n, <br />
  kä cikɛ ba̱ny piny baaŋ cikɛ <br />
  päl juutdä. <br />
  7Kä /kenɛ gua̱n rɛ̈w moc kɛ pi̱w <br />
  ti maathɛ, <br />
  kä ci gua̱n buath pën mi̱eth. <br />
  8Kä mun ɛ duŋ raam mi bum bum, <br />
  kä cieŋ ni ram mi nhɔkɛ thi̱n. <br />
  9Kä ci män jɔɔkni tuɔ̱k raar <br />
  kɛ tetkiɛn baaŋ, <br />
  kä ci buɔ̱m nɛɛni <br />
  tin thil gua̱ni woc. <br />
  10Kɛ kui̱c ɛmɔ dhuur a ni gekädu, <br />
  kä bi dual mi di̱i̱t ji̱ pärikä, <br />
  11kä bɛ la muuth mi col mi <br />
  bi ji̱ pën guec, <br />
  kä bi nyɔc ji̱ muɔl piny. <br />
  12“Kä Kuoth /cɛ te ni nhial <br />
  puɔ̱rä? <br />
  Kä guic ni ciɛr tekɛ <br />
  nhial ɛlɔ̱ŋ! <br />
  13Kä ŋotdi wi̱i̱, ‘Ɛŋu mi dëë <br />
  Kuoth ɛ ŋa̱c? <br />
  A derɛ naath ku luk kɛ rɛy <br />
  muɔ̱th mi col col? <br />
  14Ca jɛ kum ɛ pua̱a̱r, <br />
  a/cɛ kɔn guic, <br />
  min jälɛ rɛy puɔ̱rä.’ <br />
  15A bi ku guɔ̱ɔ̱r ni duɔ̱ɔ̱p ëë wal, <br />
  mëë jäl kɛ nɛy tin <br />
  ji̱ dueeri? <br />
  16Tëë ci wä a/ken gua̱a̱th <br />
  li̱ethdiɛn ni cop, <br />
  tëë ca lɔk ɛ nyɔc. <br />
  17Tëë jiökɛ Kuoth i̱, <br />
  ‘Bänynikɔ piny, <br />
  ɛŋu mi dëë Kuoth in leny <br />
  buɔ̱mdɛ ti diaal ɛ lät <br />
  kä kɔ mɔ?’ <br />
  18Kä ɛ jɛn ɛ nëë thiääŋ dho̱rkiɛn <br />
  kɛ gɔy, <br />
  aal a luek ji̱ dueeri <br />
  nɔ̱a̱n kɛ ɣä. <br />
  19Kä cu ji̱ cuŋni lo̱ckiɛn tɛɛth <br />
  min ca da̱kdiɛn nɛn, <br />
  kä cu nɛy tin kueckɛ <br />
  ŋu kɛ dɔl, <br />
  20kä cukɛ wee i̱, ‘Kɛ thuɔ̱k <br />
  ji̱ tɛ̈ran cikɛ da̱k, <br />
  kä tin ci kään ci mac <br />
  kɛ dup.’ <br />
  21“Ma̱tdɛ yɛnɛ Kuoth, bi tekɛ mal, <br />
  inɔ bi gɔy ben kä ji̱. <br />
  22Liŋ ruaacni kɛ, <br />
  kä titkɛ kɛ rɛy lɔaacdu. <br />
  23Kä mi wi̱i̱ jiäk wä woc rɛydu <br />
  a bi rietni rɔ Kuoth in leny <br />
  buɔ̱mdɛ ti diaal, <br />
  ba ji̱ päl. <br />
  24Yori da̱a̱pdu rɛy tupä, <br />
  kä yori da̱a̱p A-pir-ka rɛy <br />
  lo̱o̱lä ala guiy. <br />
  25Jakni ni Kuoth kä da̱a̱pdu, <br />
  kä a jɛ la ciɛkdu min bo̱r, <br />
  26kɛ ɣöö bi nhök cu jek kä Kuoth <br />
  in leny buɔ̱mdɛ ti diaal, <br />
  kä bi cu tekɛ ŋa̱th kɛ jɛ. <br />
  27Kä palni jɛ, bɛ ji̱ liŋ, <br />
  kä bi ya̱cdu cu la̱t. <br />
  28Kä mɔ bi lat ɔ, ba lät kä ji̱, <br />
  kä bi duɔ̱pku cu tekɛ buay. <br />
  29Kä Kuoth lo̱kɛ liak, <br />
  käänɛ ni nɛy tin mua̱l mua̱a̱l. <br />
  30Jɛn käänɛ naath amäni <br />
  nɛy tin jiäk, <br />
  kä ba ji̱ kän kɛ <br />
  gɔɔy lätniku.” <br />
</p>
<h3><a href="job chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<p><br />
</p>
</body>
</html>
