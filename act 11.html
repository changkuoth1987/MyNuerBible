<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<p>11 <br />
  Lät Pi-tɔr duel Kuɔth kä Jɛ-ru-tha-lɛm läär <br />
  1Täämɛ cu jaak kɛnɛ ji̱ ŋäthä tin te kä Ju-dia jɛ liŋ ɛn ɣöö ci Jur ruac Kuɔth nhɔk bä. 2Kä mëë ci Pi-tɔr wä kä Jɛ-ru-tha-lɛm, cu ji̱ ŋäthä tin ca cuɛl Pi-tɔr lat jɔ̱ɔ̱r, 3wäkɛ i̱, “Ɛŋu wi̱i̱ kä nɛy ti /ka̱n cuɛl ɔ, kä curi wä mi̱th kɛ kɛ kɛɛl?” 4Cu Pi-tɔr ɛ tok kɛ mi lukɛ jɛ kɛ ni tukädɛ i̱, 5“Ɣän mëë ta̱a̱ palä rɛy wec kä Yapa, kä cua nyuuth nɛn. Tëëkɛ mi bëë piny ce̱tkɛ bi̱i̱ mi di̱i̱t mi bëë piny nhial, luaykɛ jɛ piny kɛ thukɛ da̱ŋ ŋuan, kä cuɛ ben ni kutdä. 6Mëë cä jɛ diel guec, cua ley ti ciök ŋuaani nɛn, ley dɔaar, kɛnɛ muɔɔl piɛny, kɛ diit nhial. 7Kä cua jɔw liŋ, jio̱kɛ ɣä i̱, ‘Jiɛc rɔ, Pi-tɔr, näkni kä mi̱thni.’ 8Kä duundɛ ɣöö cua jɛ loc i̱, ‘/Ciɛ jɛn, Kuäär ni Kuoth kɛ ɣöö thilɛ mi jiääk kiɛ mi /ci gɔaa mi cä kɔŋ met cam.’ 9Kä duundɛ ɣöö cu jɔw ɛ nyɔk kɛ luɔ̱c nhial i̱, ‘Mi ci Kuoth ɛ jak kä mi gɔaa, /cu jɛ cɔl i̱ jiäkɛ.’ 10Ɛn nɛmɛ cuɛ tuɔɔk ni kä diɔ̱ɔ̱k, kä cuɛ kɛn diaal nyɔk kɛ ti̱c nhial. 11Ni ɛn guäth ɛmɔ pa̱ny, cu wutni da̱ŋ diɔ̱k ti ca jäk kä ɣä kä Thɛ-tha-ria cop dueel ëë ta̱kɔ thi̱n. 12Kä cu Yiëë ɣä jiök, i̱ bä wä kɛɛl kɛ kɛ a thil gal. Cu dämaari da̱ŋ bäkɛl ti̱ti̱ wä kɛɛl kɛ ɣä bä, kä cua kɔ coth dueel wutdä ɛmɔ. 13Kä cuɛ kɔ la̱t nën mëë cɛ nɛn ni jääk nhial cuŋä rɛy duëëlɛ, wëë i̱, ‘Jäkni naath kä Yapa, kä ba Thay-mɔn in cɔal i̱ Pi-tɔr wä nööŋ, 14bɛ ji̱ ben la̱t ruac in ba kään ni ji̱, yɛnɛ ji̱ ciëŋdu diaal.’ 15Kä min cä ruac tok, cu Yiëë in Gɔaa in Rɛl Rɔ ben kä kɛ ce̱tkɛ mëë cɛ ben kä kɔn ni tukädɛ. 16Kä cua riet Kua̱r ni Yecu tim, mëë ɛ jɛn i̱, ‘Ci Jɔ̱ɔ̱n naath lak kɛ kɛ pi̱, kä duundɛ ɣöö yɛn ba yɛ lak kɛ Yiëë in Gɔaa in Rɛl Rɔ.’ 17Kä mi ci Kuoth kɛ ka̱m muc mi päär kɛ mucdan, mëë ŋa̱thnɛ Kuäär ni Yecu Kritho. Ku ɣän la ŋa mɔ dëë Kuoth gaŋ ɔ?” 18Mëë cikɛ mɛmɛ liŋ, cukɛ biɛt ɛ lik. Kä cukɛ Kuoth liak, wäkɛ i̱, “Kä ɛnɔ, ci Kuoth riet nath kɛ rɔ̱ dueeri min naŋ naath teekä ka̱m Jur bä.” <br />
  Duel Kuɔth kä Ɛ̈n-ti-ɔk <br />
  19Täämɛ cu nɛy tëë ca riaw dɔɔr kɛ kui̱ ciaaŋ jiääk mëë ci tuɔɔk kɛ näk Thi-bɛn wä a räth nikä Po-ni-cia, Ki-ti-yim, kɛnɛ Ɛ̈n-ti-ɔk, thilɛ ram mi cua la̱t ruac Yecu ɛ ni ji̱ Juudh kärɔ̱. 20Kä cu tha̱a̱ŋ wutni ti bä kä Ki-ti-yim, kɛnɛ Thay-rin, wä kä Ɛ̈n-ti-ɔk, cukɛ ruac la̱t Jur bä, latkɛ thuk ti gɔw kɛ kui̱ Kua̱r ni Yecu. 21Kä cu buɔ̱m Kua̱r ni Kuoth tekɛ kɛ kɛɛl, kä cu nɛy ti ŋuan ŋa̱th kä cua rɔ̱ riet Kuäär ni Yecu. 22Cu thuk ɛ ti räth dueel Kuɔth kä Jɛ-ru-tha-lɛm, kä cukɛ Bar-na-bäth jäkä Ɛ̈n-ti-ɔk. 23Mëë cɛ ben kä nɛnɛ puɔ̱th baaŋ Kuɔth, cu lɔcdɛ tɛɛth, kä cuɛ kɛn diaal com kɛ ɣöö bikɛ te kɛ ŋa̱th kɛ Kuäär ni Kuoth kɛ lo̱ckiɛn kɛɛliw. 24Bar-na-bäth ɛ wut mi gɔaa mi ci thia̱a̱ŋ kɛ Yiëë in Gɔaa in Rɛl Rɔ kɛnɛ ŋa̱th. Kä cua nɛy ti ŋuan nöŋ Kuäär ni Yecu. 25Kä cu Bar-na-bäth wä Tar-thäth wëë Thɔɔl go̱r, 26kä mëë cɛ jɛ jek, cuɛ jɛ nööŋ kä Ɛ̈n-ti-ɔk. Kɛ ruɔ̱n kɛɛliw cukɛ mat kɛ duel Kuɔth, kä cukɛ nɛy ti nyin ŋuan ŋi̱eec. Kä cua ji̱ kɔaar Yecu cɔl kɛ nhiam i̱ “Krith-cini” kä Ɛ̈n-ti-ɔk. <br />
27Ɛn guäth ɛmɔ cu göök jiɛɛn kä Jɛ-ru-tha-lɛm wäkɛ kä Ɛ̈n-ti-ɔk. 28Cu ram kɛl kä kɛ mi cɔal i̱ A-ga-buth rɔ jiɛc, kä cuɛ jɛ mar kɛ Yiëë, ɛn ɣöö bi ɣɔw kɛɛliw tekɛ buɔth mi di̱i̱t. Kä cu mɛmɛ tuɔɔk kɛ ni̱n rui̱cä Ki-lɔ-diäth. 29Kä cu ji̱ kɔaar Yecu ɛ jek, ɛn ɣöö bikɛ luäk jäkä dämani tin cieŋ kä Ju-dia, ramɔ kɛ pek luäŋädɛ. 30Kä cukɛ jɛ la̱t inɔ, cukɛ luäk jäk kä bööth kɛ tet Bar-na-bäth kɛnɛ Thɔɔl. </p>
<h3><a href="act chapter.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<p><br />
</p>
</body>
</html>
