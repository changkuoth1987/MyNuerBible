<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
16 <br />
Luɔc I-yob kɛ Ɛ-li-padh <br />
1Kä cu I-yob jɛ loc i̱, <br />
2“Ɣän cä ti ŋuan ti ce̱tkɛ <br />
kɛn ti̱ti̱ liŋ. <br />
Kɛ yɛn nɛy ti tekɛ com mi <br />
gääy ɣä ɛlɔ̱ŋ yɛn diaal. <br />
3Kä bi ruac baaŋdun lɛ tekɛ pek? <br />
Kä ɛ ruac ŋukä loc yɛn ɛ mɔ? <br />
4Ɣän bä dëë ruac ce̱tkɛ yɛ <br />
mi ku yɛn lɛ te guäthdä. <br />
Dëë yɛ la̱t ruac mi jiääk, <br />
a dëë wi̱cdä a ti̱eŋä yɛ. <br />
5Ɣän dëë com ni yɛ, <br />
dëë yɛ bum kɛ lɛpdä <br />
a bia buɔ̱m. <br />
6“Kä cäŋ ruac ɣä /ci bɛ̈c ɣä päl, <br />
kä cäŋ cä biɛt /cɛ jiɛc. <br />
7Kä kɛ thuɔ̱k ci ɣä däk lö Kuoth, <br />
ci ji̱ dhɔaarä diaal dup. <br />
8Kä ci ɣä käp, <br />
kä cɛ cua̱ neendä. <br />
Kä ci kɔ̱a̱cdä cua̱ gua̱n tɛ̈rä <br />
a cɛ cu gɔany ni ɣä. <br />
9Kä jɛn Kuoth cɛ ɣä däk kɛ gakdɛ <br />
a cɛ ɣä lo̱k, <br />
kä cɛ lɛckɛ kac kɛ ɣä. <br />
Kä ci gua̱n tɛ̈rä ɣä cu guic <br />
kɛ waŋ mi jiääk. <br />
10Kä ci naath cu lat ni ɣä jɔ̱ɔ̱r, <br />
a pät kɛn ni ɣä, <br />
kä cikɛ rɔ̱ mat kɛ kui̱dä. <br />
11Ci Kuoth ɣä ka̱m nɛy <br />
ti thil Kuoth, <br />
cɛ ɣä cu la̱th tetni nɛɛni <br />
ti jiäk. <br />
12Kä mëë dan gɔw ti diaal kɛ ɣä, <br />
kä täämɛ cɛ ɣä moc riɛk, <br />
cɛ ɣä käp ni ŋuääk <br />
kä cɛ ɣä dup. <br />
Cɛ ɣä cu jak kä riɛkdɛ, <br />
13ci bääri kɛ ɣä go̱l. <br />
Cɛ rokä yiath a thil pälikä, <br />
kä cɛ kɛ̈thdä wuɔc ni piny. <br />
14Kä cɛ ɣä moc kɛ buɔ̱ɔ̱t nikä <br />
ti nyin ŋuan, <br />
cɛ ɣä wurikä ce̱tkɛ <br />
wääth ko̱o̱r. <br />
15Kä ciaŋä ni bieyni cuaalä <br />
kɛ ɣöö pa̱rä, <br />
a cä buɔ̱mdä muɔl rɛy tupä. <br />
16A ci nhiamdä tiɛth kɛ wiee, <br />
kä ci waŋdä cuɔl ɛ cuc, <br />
17kä thilɛ ko̱r mi cä lat <br />
kä palä gɔaaɛ. <br />
18“Kä lö piny /cu riɛmdä mol, <br />
kä a thiecdä /ci thil luɔt. <br />
19Ɛn täämɛ neendä jɛn a ni nhial, <br />
ram in bi ɣä luäk jɛn <br />
a ni puɔ̱rä. <br />
20Mäthnikä ca ɣä yɔŋ, <br />
kä ci waŋdä Kuoth löny mer, <br />
21kɛ ɣöö dëë Kuoth läŋ kɛ kui̱dä <br />
ce̱tkɛ min la läŋ <br />
raan gua̱n thieekädɛ. <br />
22Kɛ ɣöö kɛ run ti tɔt tɔ̱ <br />
bi ben tɔ̱, <br />
bä wä jäl ni duɔ̱p in <br />
thil luny jɔk.” <br />
<h3><a href="job chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
