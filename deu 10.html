<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<p>10 <br />
  Pääm luëëkni tin rɛwdiɛn <br />
  (Ɣöth 34:1-10) <br />
  1“Ɛn guäth ëë, cu Kuoth Nhial ɣä jiök i̱, ‘Kuec ni rɔɔdu pääm rɛw ti cäät kɛ tëë nhiam, kɛnɛ thanduk jiaath, kä ber kä ɣä nhial wi̱i̱ pa̱a̱m. 2Bä rieet tëë te päämni tin nhiam tëë ci tiath ben gɔ̱a̱r thi̱n, kä bikɛ cu la̱th rɛy thandukä.’ <br />
  3“Cua̱ thanduk la̱t kɛ jiath thieep, kä cua̱ pääm rɛw kuac ti cäät kɛ tëë nhiam. Kä cua̱ wä nhial wi̱i̱ pa̱a̱m kɛ pääm da̱ŋ rɛw tetädä. 4Cu Kuoth Nhial luëëk da̱ŋ wäl tëë cɛ la̱t yɛ däär maac wi̱i̱ pa̱a̱m kɛ ni̱n dolä gɔ̱a̱r thi̱n ce̱tkɛ gɔ̱a̱r ëë nhiam. Kä cu Kuoth Nhial kɛ ka̱m ɣä. 5Inɔ cua̱ ben piny wi̱i̱ pa̱a̱m, kä cua̱ pääm luëëkni la̱th rɛy thandukä mëë cä la̱t. Kä thi̱n ce̱tnikɛ mëë ci Kuoth Nhial ɛ la̱rä.” <br />
  6(Cu ji̱ I-thɛ-rɛl ɣöth wi̱i̱ jiɛw gan Ya-kan wäkɛ kä Mo-the-raa. Gua̱a̱th ëë kuɔnykɛ Ä-ron thi̱n. Kä guäl gatdɛ ni Ɛl-a-dhar böth palä kä jɛ thi̱n bä. 7Ɛn wani cukɛ ɣöth wäkɛ kä Gud-go-daa, thi̱n cukɛ lɛni wä kä Yɔt-ba-taa mun wäŋni pi̱i̱ni. 8Niɛ guäth ɛmɔ cu Kuoth Nhial ji̱ Lii-bay lɛy kɛ ɣöö ba thanduk luëëkni Kuɔth Nhial kap. Kä bikɛn a bööth la̱t Kuɔth Nhial, kä bikɛ puɔ̱th la̱t kɛ ciötdɛ, mäni walɛ. 9Kɛ kui̱c ɛmɛ thilɛ ji̱ Lii-bay pek rɛy ganman. Pekdiɛn ni Kuoth Nhial, ce̱tkɛ mëë ci Kuoth Nhial ɛ la̱r kɛ.) <br />
  10“Ɣän cua̱ cieŋ wi̱i̱ pa̱a̱m kɛ ni̱n ti jiɛɛn da̱ŋ ŋuaan ce̱tkɛ mëë nhiam. Cu Kuoth Nhial ɣä lɛni liŋ ɛn guäth ɛmɔ bä. /Ken Kuoth Nhial ɛ luäŋ kɛ mi bɛ yɛ däk. 11Cu Kuoth Nhial ɣä jiök i̱, ‘Jiɛc rɔ wër böth nɛɛku ɣöth, dɔ̱ɔ̱ ba mun ëë cä ya̱c gua̱ni i̱ bä ka̱mkɛ wä ciɛŋ.’ ” <br />
  Min go̱o̱r Kuothɛ <br />
12“Ɛn täämɛ lö ji̱ I-thɛ-rɛl, ɛŋu mi go̱o̱r Kuoth Nhial Kuothdun ɛ kä yɛ, ɛ ɣöö bia Kuoth Nhial Kuothdun luɔ̱th, kä bia jɛ nhɔk, kä bia la̱t ni dupkɛ, kä bia Kuoth Nhial Kuothdun lätikä kɛ lɔcdun kɛɛliw, kɛnɛ ca̱run kɛɛliw. 13Kä tiɛtdɛ ŋuɔ̱tkɛ kɛnɛ luëëkɛ tëë cä la̱t yɛ kɛ kui̱ gɔɔyädun? 14Kä nɛ̈nɛ jɛ, nhial kɛnɛ pua̱a̱r Nhial kɛ piny kɛ nyinkɛ diaal, kɛ nyin Kuɔth Nhial Kuothdun. 15Kä Kuoth Nhial ŋot ɛ kɛ mi kämɛ guurikun nhök lɔacdɛ, kä cuɛ yɛ mɛk yɛn karkiɛn, wi̱i̱ nɛɛni diaal, mäni walɛ. 16Niɛ walɛ a wä nhiam, luɔ̱thɛ Kuoth Nhial, ɛ wuɔ̱thkun ci lɛ ŋot kɛ buɔ̱m. 17Kɛ ɣöö Kuoth Nhial Kuothdun ɛ Kuoth Kuthni, kä ɛ kuäär kua̱ri. Ɛ Kuoth mi bum bum kä luɔ̱th kɛ, mi ci nhɔk ni nhi̱em kä /cɛ kök nhɔk. 18Kämɛ ni rɛ̈tni kɛnɛ män jɔɔkni cua̱ŋ, kä nhɔkɛ jur. Mocɛ jɛ mi̱eth kɛnɛ bi̱i̱. 19Kɛ kui̱c ɛmɔ nhɔakɛ jur, kɛ ɣöö ci yɛn kɔnɛ jur rööl I-jëp. 20Luɔ̱thɛ Kuoth Nhial Kuothdun. Jɛn kä rɔa bi käp ni jɛ kä bi pal ni jɛ, kä kɛ ciötdɛ bi rɔ yac. 21Ɛ jɛn la liakdu mɔ. Kä ɛ Kuothdu, mëë lät ji̱ kä ti ga̱ykɛ naath tëë ci nɛn kɛ waŋdu. 22Ɛn täämɛ ci Kuoth Nhial Kuothdun yɛ jak kä ŋuan ce̱tnikɛ kuɛl Nhial. Kä mëëdan wä guurikun kä I-jëp ala nɛy ti jiɛɛn bärɔw.” </p>
<h3><a href="deu chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<p><br />
</p>
</body>
</html>
