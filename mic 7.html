<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
7 <br />
Dup I-thɛ-rɛl tin jiäk <br />
1Riɛk akɛ ɣä! Kɛ ɣöö cä ce̱tkɛ <br />
ram mi ruul dɛy jiɛɛn <br />
kɛ mey, rɛy kakä, <br />
a cɛ cu thil dɔw mi dëë cam, <br />
a cäŋɛ ni dɛy ŋɔ̱a̱p tin ciɛk, <br />
kɛ nhiam tin go̱o̱r lɔcdä kɛ. <br />
2Kä ca nɛɛ Kuɔth tɛŋ wi̱i̱ muɔ̱ɔ̱n, <br />
a cɛ cu thil gua̱n cuŋni <br />
kɛl rɛy nath. <br />
Kɛn diaal liɛpkɛ ni ɣöö ba raan <br />
näk a dɛɛp ramɔ däman <br />
kɛ cambak. <br />
3Kä lät kɛn ni ti jiäk. <br />
Kä thieec bööth kɛnɛ <br />
rueec ni kök, <br />
kä nɛy tin tekɛ buɔ̱m ka̱nkɛ <br />
min go̱o̱r kɛnɛ, <br />
inɔ bikɛ cu la̱t kɛɛl. <br />
4Kä ram in gɔaa ni jɛn kä kɛ <br />
ce̱tdɛ nikɛ thilɛ. <br />
Kä gua̱n cuŋni kä kɛ ce̱tdɛ <br />
nikɛ kuɔɔk kɛ muɔth. <br />
Ɛn täämɛ ci cäŋ in ba duäc <br />
ni nɛɛku, cäŋ bɛcädiɛn <br />
cɛ cop. <br />
5/Cu gua̱n thieekädu ŋäth, <br />
kä /cu lɔcdu lät määthdu. <br />
Kä tit ruacdu kɛ ciek <br />
in tɔ̱ɔ̱c kɛ ji̱. <br />
6Kɛ ɣöö ciɛŋ gaat gua̱ni <br />
ce̱tkɛ dɔa̱a̱r, <br />
kä ŋɛ̈ɛ̈ny nyal kɛ man, <br />
kä gak ciek kɛnɛ manthudɛ. <br />
Kä ji̱ tɛ̈r ran bikɛn a ni <br />
ji̱ dhɔaarɛ. <br />
7Duundɛ ɣöö ɣän bä guic <br />
ni Kuoth Nhial, <br />
ɣän bä lip ni käändä <br />
ni Kuoth, <br />
ɛn Kuothdä bɛ ɣä liŋ. <br />
Nööŋ Kuɔth Nhial kɛ ka̱n <br />
8Ɛ lɔcdun /ci tɛth kɛ ɣä <br />
lö ji̱ tɛ̈rä, <br />
a cäŋ cä tɛɛth ɣän bä rɔ <br />
lɛni jiɛc bä. <br />
Kä mi wa̱a̱ wä nyuur rɛy muɔ̱th, <br />
bi Kuoth Nhial a buaydä. <br />
9Ɣän bä ŋɛ̈ɛ̈ny Kuɔth Nhial rut, <br />
kɛ ɣöö cä jɛ lät kä duer, <br />
amäni mi cɛ ɣä gaŋ rɛy luɔ̱k <br />
kä cɛ ɣä ka̱m cuɔ̱ɔ̱ŋdä. <br />
Bɛ ɣä cu nööŋ rɛy buɔyä, <br />
kä bä cuŋkɛ ku nɛn. <br />
10Kä bi gua̱n tɛ̈rä jɛ cu nɛn, <br />
kä bɛ cu pöc ɛn ram in <br />
ci ɣä jiök i̱, <br />
“Kuoth Nhial Kuothdu a nikä?” <br />
Bä cu guic ala mi caanyä, <br />
kä bä cu dɔny kä piny ce̱tkɛ <br />
tuäk duɔ̱p. <br />
11Kä bi cäŋ in ba täth ni pa̱nyni <br />
wecdun cu ben, <br />
ɛn cäŋ ɛmɔ ba këthnikun <br />
ti̱ec jɔk. <br />
12Ɛn cäŋ ɛmɔ bi naath ben kä yɛ, <br />
kä A-thi-ri-ya kɛnɛ <br />
rɛ̈k I-jëp, <br />
kä bɛ ka̱n ni kä I-jëp a wä ni kiir <br />
Yu-pɛ-ree-tidh, <br />
a lɛnɛ ka̱n ni yieer a wä <br />
yieer in dɔ̱ŋ, <br />
kä a lɛnɛ ka̱n ni kä päm a wä <br />
pääm in dɔ̱ŋ. <br />
13Kä duundɛ ɣöö bi wi̱c muɔ̱ɔ̱n <br />
a day, <br />
kɛ kui̱ lätni dueeri ji̱kɛ. <br />
Kɔ̱a̱c lɔaac Kuɔth kɛ I-thɛ-rɛl <br />
14Yien nɛɛku kɛnɛ detku kɛ kɛɛtdu, <br />
lö Kuoth Nhial, <br />
tin cieŋ kärɔ rɛy ruɔ̱ɔ̱p, <br />
rɛy muɔ̱ɔ̱n mi tëë wal. <br />
Jak nikɛ kä läk kä Ba-can kɛnɛ <br />
Gil-yad ce̱tnikɛ ni̱n tëë wal. <br />
15Lätni ti ga̱ykɛ naath lö Kuoth <br />
ce̱tkɛ mëë no̱o̱ŋi kɔ raar <br />
kä I-jëp. <br />
16Kä bi dör ɛ nɛn kä bikɛ cu ga̱a̱c <br />
kɛ buɔ̱mdiɛn kɛɛliw. <br />
Kä bikɛ thukiɛn cu dɛŋ kä thi̱n <br />
kä ba ji̱thkiɛn kum. <br />
17Kä bikɛ cu bɛ̈l ni tur <br />
ce̱tkɛ thɔ̱l, <br />
kä bikɛ ben raar rɛy duëlikiɛn <br />
tin buɔ̱m buɔ̱ɔ̱m ce̱tnikɛ <br />
muɔɔl piɛny. <br />
Kä bikɛ luny kä Kuoth Nhial. <br />
Kuothdan a lathɛ kɛ, <br />
kä bikɛ jɛ luɔ̱th. <br />
18Kä ɛ Kuoth in mith dee ce̱tkɛ <br />
ji̱ mɔ kɛ päl dueeri kɛ <br />
duɔth nɛɛnikɛ tin la nyinkɛ? <br />
Kä /ci gakdu la rɔmi amäni cäŋ kɛl, <br />
kä la nyuthi ni nɛɛku nhök mi <br />
thil pek. <br />
19Kä bi lɔcdu lɛni nyɔk kɛ päl <br />
piny kɛ kui̱da, <br />
kä bi dueerkɔ dɔany piny. <br />
Kä bi jiäkɔ diaal wä yuɔr <br />
ni lool baar. <br />
20Kä bi cua̱ thuɔ̱k kä Je-kɔb <br />
kä nhök mi thil pek kä <br />
A-bɛ-ram, <br />
nikɛ mëë ci la̱r gua̱a̱ri mëëdan. <br />
<h3><a href="mic chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
