<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
39 <br />
Pal kɛ kui̱ gɔɔyä kä juey <br />
(Dit Dee-bid) <br />
1Ɣän cua̱ wee i̱, <br />
“Ɣän bä lätkä tit <br />
kä bä lɛpdä tit kä duer, <br />
Ɣän thilɛ mi bä lat <br />
min te ji̱ nyuɔɔni gekädä.” <br />
2Ɣän cua̱ biɛt ɛ til, <br />
cuɛ thil mi cua̱ lat, <br />
Cu ŋuan ni rikä ɛlɔ̱ŋ. <br />
3Cuɛ ku bo̱r ni lɔcdä rɛci. <br />
Mi cä ca̱r bi bo̱o̱r lɔaacdä rɔ rep, <br />
kä cu lɛ gɔaa ni ɣöö bä ruac <br />
wa̱a̱ i̱, <br />
4“Kuoth Nhial nyuth ni ɣä <br />
pek in bi li̱w kɛ ɣä, <br />
ni̱n teekädä kɛ di? <br />
Lät ni ɣä pek in bi li̱w kɛ ɣä. <br />
5Ci ni̱nkä jakä ciɛk <br />
ce̱tnikɛ pät tetdä, <br />
ci gua̱a̱th teekädä <br />
cu thil luɔt waaŋdu. <br />
Ɛ puc, ci tëk ran ce̱tnikɛ jiɔam! <br />
6Ɛ puc raan ce̱tdɛ nikɛ ti̱ep, <br />
ɛ puc, lät ran diaal kɛ lɔar. <br />
La dol kɛn ti ŋuan <br />
kä /kueckɛ ram in bikɛ cam. <br />
7“Kä täämɛ ɛŋu mi bä ŋäth <br />
lö Kuoth Nhial? <br />
Ŋa̱thdä tëë kɛ ji̱. <br />
8Kän ɣä rɛy dueerikä diaal, <br />
/cu ɣä jak kä yɔaŋkɛ ɛ dɔa̱a̱r. <br />
9Ɣän cä biɛt, /ka̱n thokdä lɛp, <br />
kɛ ɣöö ɛ ji̱n ɛ nëë lät jɛ. <br />
10Ku ŋɛ̈ɛ̈nydu woc kä ɣä, <br />
kɛ ɣöö ci tetdu ɣä kuɛr ni piny. <br />
11“Kä la lueeki naath kä duääci kɛ <br />
kɛ kui̱ dueerikiɛn, <br />
la däki kuakiɛn ce̱tdi nikɛ tor. <br />
Ɛ puc, ɛ puc raan <br />
ce̱tdɛ nikɛ jiɔam. <br />
12“Liŋ palä lö Kuoth Nhial <br />
liŋ wieedä kɛ kui̱ lua̱k, <br />
cu bi biɛt kä ta̱a̱ kɛ riɛk. <br />
Kɛ ɣöö ɛ ɣän ja̱lu, mi jääl, <br />
Ɛ ɣän juɔ̱r ce̱tnikɛ mëë te gua̱a̱ri. <br />
13Ku ɣä päl kɛ ɣöö dɔ̱ŋ <br />
dëë tɛ̈th lɔaac lɛ jek, <br />
kamɔ /ken yiëëdä ni jiɛɛn <br />
wi̱c muɔ̱ɔ̱n ɔ.” <br />
<h3><a href="psa chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
