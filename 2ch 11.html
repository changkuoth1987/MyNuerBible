<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<p>11 <br />
  Ta̱th Rɛ-ɣɛ̈-bɔm kɛ wi̱i̱ ti buɔ̱m buɔ̱ɔ̱m <br />
  (1 Kua̱r 12:21-24) <br />
  1Kä mëë ci Rɛ-ɣɛ̈-bɔm cop kä Jɛ-ru-tha-lɛm, cuɛ ji̱ Juda dol kɛnɛ thok duëël Ben-ya-min, wutni ko̱o̱r ti bathdɔɔri ti kuɔ̱r wi̱cdɛ jiɛn bädäk ti ca kuany, kɛ ɣöö bikɛ wä nyiëëny kɛ thuk duëli kuec caam, kɛ ɣöö ba kuäär luɔ̱c Rɛ-ɣɛ̈-bɔm. 2Duundɛ ɣöö cu ti̱et Kuɔth Nhial ben kä Cɛ-mɛ̈-yaa raan Kuɔth i̱, 3“Jio̱k ni Rɛ-ɣɛ̈-bɔm gat Thɔ-lo-mon kuäär Juda, kɛnɛ thok duëël Juda kɛ thok duëël Ben-ya-min i̱, 4‘Nɛ mi ɛ min ca lar ɛ Kuoth Nhial ɛn ɣöö /cuarɛ wä nyiëëny kɛ ji̱ maarädun. Ɛ ram ɔ loc dhɔɔrɛ, kɛ ɣöö nɔmɔ bëë kä ɣä.’ ” Inɔ cukɛ ruac Kuɔth Nhial liŋ, /kenkɛ wä nyiëëny kɛ Ya-rɔ-baam. <br />
  5Cu Rɛ-ɣɛ̈-bɔm cieŋ kä Jɛ-ru-tha-lɛm, kä cuɛ wi̱i̱ ti buɔ̱m buɔ̱ɔ̱m täth kä Juda. 6Cuɛ Beth-lɛ-ɣɛm kɛnɛ E-tam kɛ Tɛ-kowä, 7kɛ Beth-dhuur kɛnɛ Thoko kɛ Ä-du-lam, 8kɛ Gɛ̈th kɛnɛ Ma-re-ca kɛ Dhip, 9kɛ Ä-do-ra-yim kɛnɛ La-kic kɛ Ä-dhe-ka, 10kɛ Dhɔra kɛnɛ A-ya-lon kɛ Ɣɛb-ron täth kä Juda kɛnɛ wi̱i̱ Ben-ya-min. 11Cuɛ kɛ täth a bum, kä cuɛ kɛ kue̱ny bööth, kä cuɛ wec ɔ ta̱th gua̱th tɔ̱wä mi̱thni, liɛɛth, kɛ kɔaŋ. 12Kä cuɛ wec ɔ moc kɛ kötni kɛnɛ mutni. Inɔ cuɛ Juda kɛnɛ Ben-ya-min käp a bum. <br />
  Ben Bööthni Palä kɛnɛ ji̱ Lii-bay kä Juda <br />
  13Kä cu bööth palä kɛ ji̱ Lii-bay ben kä Juda wi̱i̱nikiɛn diaal tin cieŋkɛ thi̱n. 14Kä cu ji̱ Lii-bay mundiɛn ba̱ny piny cukɛ ben kä Juda kɛnɛ Jɛ-ru-tha-lɛm, kɛ ɣöö cakɛ tuk lät palä Kuɔth ɛ Ya-rɔ-baam kɛnɛ gaatkɛ. 15Kä cɛ rɔ kuëny bööth palä kuth guäyni kɛ kolaaŋ, kɛ thääk tin cɛ la̱t. 16Kä cu nɛy diaal tin ca lo̱ckiɛn ka̱m Kuoth Nhial Kuoth I-thɛ-rɛl ben kɛɛl kɛ Ji̱ Lii-bay jiɛnkɛ kä thuk duëli kuec caam wäkɛ kä Jɛ-ru-tha-lɛm, kɛ ɣöö ba Kuoth Nhial Kuoth gua̱ni ben thöp muc. 17Kä cukɛ kuäär jak kä bum kä Juda, kä cukɛ Rɛ-ɣɛ̈-bɔm gat Thɔ-lo-mon luäk kɛ run diɔ̱k ce̱tkɛ mëë lätkɛ kɛ Dee-bid kɛnɛ Thɔ-lo-mon. <br />
  Ji̱ Dhɔaar Rɛ-ɣɛ̈-bɔm <br />
18Cu Rɛ-ɣɛ̈-bɔm Maa-lath nya Yɛ-ri-moth gat Dee-bid kuɛn, kä man mɔ Ä-bi-ɣa-yil nya Ɛli-ab gat Jɛthi. 19Kä cuɛ da̱p gaat, Yuc kɛnɛ Cɛ-mar-yaa kɛ Dhaam. 20Kä cuɛ Maakaa nya Ɛ̈b-ca-lom kuɛn, kä cuɛ jɛ da̱p Ä-bi-yaa kɛnɛ Ɛ̈-tay kɛ Dhi-dha kɛnɛ Cɛ-lo-mith. 21Kä cuɛ nhɔk ni Maaka nya Ɛ̈b-ca-lom ɛlɔ̱ŋ kä mänkɛ diaal amäni luɔɔmkɛ (tëë kɛ män wäl bädäk kɛ luɔɔm ti jiɛn bäkɛl, tëë kɛ dhɔɔl ti jiɛn da̱ŋ rɛw wi̱cdɛ bädäk kɛ nyier da̱ŋ bäkɛl). 22Kä cuɛ Ä-bi-yaa gat Maaka kuany ala kuäär kä gaatman, kɛ ɣöö go̱o̱rɛ ɣöö bɛ jak kä kuäär. 23Kä cuɛ lät pɛlä, cuɛ tha̱a̱ŋ gankɛ dääk kä rɛy ciëëŋni juda kɛnɛ Ben-ya-min diaal, wi̱i̱ tin buɔ̱m buɔ̱ɔ̱m diaal. Kä cuɛ kɛ ka̱m ti diaal, kä cuɛ kɛ moc män ti ŋuan. </p>
<h3><a href="2ch chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<p><br />
</p>
</body>
</html>
