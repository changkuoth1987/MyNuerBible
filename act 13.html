<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
13 <br />
Kuëny kɛnɛ jäkni Bar-na-bäth kɛnɛ Thɔɔl <br />
1Täämɛ duel Kuɔth kä Ɛ̈n-ti-ɔk tëëkɛ göök kɛnɛ ŋi̱eec, Bar-na-bäth kɛnɛ Cim-on min cɔal i̱ Ni-jɛr, kɛ Lu-ciäth raan Thay-rin, kɛ Ma-në-an mi ci piith kɛɛl kɛ Ɣɛ-rod in la kuäär, kɛnɛ Thɔɔl. 2Kä min palkɛ Kuäär ni Kuoth kä thɛ̈kɛ mi̱th, cu Yiëë in Gɔaa in Rɛl Rɔ wee i̱, “Kuɔ̱cɛ ɣä Bar-na-bäth kɛnɛ Thɔɔl kɛ kui̱ läätdä min cä kɛ cɔal thi̱n.” 3Kä kɛ kɔr kä mëë cikɛ thuɔ̱k kɛ thëk kɛnɛ pal, cukɛ tetkiɛn kuëŋ wuɔ̱thnikiɛn kä cua kɛ jakä wä. <br />
Lat jaakni kɛ ruac Kuɔth kä Ki-ti-yim <br />
4Kä ɛnɔ min cakɛ ja̱k ɛ Yiëë in Gɔaa in Rɛl Rɔ, cukɛ rɔ̱ luɔ̱ŋ kä Thɛ-lu-cia, kä ɛn wi̱ni cukɛ wä kä Ki-ti-yim kɛ riey. 5Kä mëë cikɛ cop kä Tha-la-mith, cukɛ ruac Kuɔth lat gua̱thni palä ji̱ Juudh. Kä te Jɔ̱ɔ̱n kɛɛl kɛ kɛ bä kɛ ɣöö bɛ kɛ luäk. 6Mëë cikɛ dhuɔ̱ɔ̱l kɛɛliw jäl a räth nikä Pa-poth cukɛ ti̱et kɛl jek, jɛn ɛ gök ji̱ Juudh mi baŋ, mi cɔɔl rɔ i̱, “Gat Yecu#13:6 Ɛn ciöt ni ɣöö Yecu ɛ ciöt mi te thi̱n ni wal ɛ /ka̱n Yecu in ku la Kritho ni dap. Kä cɔalkɛ jɛ bä i̱ Jɔ-cua.”. 7Kä jɛn tëë kɛɛl kɛ kuäär ni Ther-jiɛth Puɔl-äth, ram mi ŋäc ŋɔak ɛlɔ̱ŋ, mi cu Bar-na-bäth kɛnɛ Thɔɔl cɔl kɛ ɣöö go̱o̱rɛ li̱eŋ ruac Kuɔth. 8Kä duundɛ ɣöö cu ti̱et ni Ɛ-li-mäth (kɛ ɣöö nɔmɔ ɛ jɛn luɔt cio̱tädɛ) kɛ gak, kä cuɛ jɛ ɣɔ̱n ɛn ɣöö bɛ kuäär ri̱t ŋäthädɛ. 9Kä cu Thɔɔl, in cɔal i̱ Puɔl bä, thia̱a̱ŋ kɛ Yiëë in Gɔaa in Rɛl Rɔ, cuɛ ti̱et diel guec, 10kä cuɛ wee i̱, “Ji̱n gat gua̱n jiäkni, kä ji̱n gua̱n tɛ̈r cuŋni diaal, mi ci thia̱a̱ŋ kɛ mɛɛt kɛnɛ jiäk diaal, kä ji̱n /ci gɔ̱ŋ dupni Kua̱r ti cuɔ̱ŋ cuɔ̱ɔ̱ŋ bi päl? 11Ɛn täämɛ liŋɛ, bi tet Kua̱r ni Kuoth te wi̱i̱du, kä bi cɔr kɛ gua̱a̱th mi tɔt, /ci cäŋ bi nɛn.” Ni ɛn guäth ɛmɔ cu rur kɛnɛ muth ɛ kum, kä cuɛ wä go̱o̱rɛ ram mi dee jɛ buɔth tetdä. 12Kä mëë ci kuäär min ci tuɔɔk nɛn, cuɛ ŋa̱th, kɛ ɣöö cɛ ga̱a̱c kɛ ŋi̱i̱c Kua̱r ni Yecu. <br />
Puɔl kɛnɛ Bar-na-bäth kä Ɛ̈n-ti-ɔk rɛy Pi-thi-dia <br />
13Täämɛ cu Puɔl kɛnɛ buɔ̱ndɛ jiɛɛn kɛ riey kä Pa-poth, cukɛ ben Per-gä rɛy rööl Pam-pi-lia. Kä cu Jɔ̱ɔ̱n kɛ ba̱ny piny, cuɛ loc kä Jɛ-ru-tha-lɛm. 14Kä duundɛ ɣöö cukɛ räth kä Per-gä kä cukɛ ben kä Ɛ̈n-ti-ɔk ro̱o̱l Pi-thi-dia. Kä kɛ cäŋ lɔ̱ŋä cukɛ wä guäth palä ji̱ Juudh, kä cukɛ nyuur. 15Kɛ kɔr kuenä ŋuɔ̱tni Muthɛ kɛnɛ ruaacni göökni cu kua̱r luaak palä ji̱ Juudh kɛ nhök gua̱a̱th, jiökɛ kɛ i̱, “Dämaari, mi ta̱yɛ kɛ riet comä kɛ kui̱ nath, latdɛ jɛ.” 16Kä cu Puɔl rɔ jiɛc, kä min cɛ rɔ nyoŋ, cuɛ ruac tok wëë i̱, <br />
“Yɛn wutni I-thɛ-rɛl kɛ yɛn nɛy tin kɔ̱ŋ tin luɔ̱thkɛ Kuoth, liɛŋɛ jɛ. 17Kuoth döör I-thɛ-rɛl ɛmɛ, cɛ gua̱ndɔɔŋnikɔn mɛk, kä cuɛ do̱r jakä di̱t, kɛ gua̱a̱th ëë cieŋkɛ kɛ ro̱o̱l I-jëp, kä cuɛ kɛ nööŋ raar kɛ tet mi bum. 18Kä kɛ run ti jiɛn da̱ŋ ŋuan cuɛ ciɛŋkiɛn rut däär dɔaar. 19Kä kɛ kɔr kä mëë cɛ döör da̱ŋ bärɔw däk rɛy rööl Kɛ-naan, cuɛ mundiɛn ka̱m ji̱ I-thɛ-rɛl ala duŋdiɛn, 20kɛ runi ti kur ŋuan wi̱cdɛ jiɛn da̱ŋ dhieec. Kɛ kɔrɛ cuɛ kɛ moc ruëëc cu mäni ben go̱kä ni Tha-muɛl. 21Kä cukɛ thiec kɛ kuäär, cu Kuoth kɛ ka̱m Thɔɔl gat Kic, raan döör Ben-ya-min, mëë cu ruëc kɛ run ti jiɛn ŋuaan. 22Kä mëë cɛ jɛ woc, cuɛ Dee-bid kuëŋ ala kuääriɛn. Cu Kuoth nëndɛ lat kɛ kui̱dɛ kä cuɛ wee i̱,#13:22 Diit 89:20. ‘Ɣän cä Dee-bid, gat Jɛthi, jek ala ram mi nhɔk lɔcdä jɛ, mi bi tin göörä diaal lat.’ 23Kä kɛ kui̱ wutdä ɛmɛ ci Kuoth Kään ni Yecu nöŋ ji̱ I-thɛ-rɛl, ce̱tkɛ mëë cɛ lat. 24Mëë ŋot gua̱a̱th tukä la̱t Yecu, cu Jɔ̱ɔ̱n nɛy diaal la̱t ruac ɛn ɣöö bikɛ rɔ̱ ri̱t dueeri kä bakɛ lak. 25Kä mëë thuuk Jɔ̱ɔ̱n la̱tdɛ, cuɛ wee i̱, ‘Carɛ jɛ i̱ ɛ ɣän ŋa? /Ciɛ ɣän jɛn. Ɛ ram mia̱ bëë kɔɔrä ni a thilɛ ɣä gɔɔy mi dëë lony yieni wa̱a̱rikɛ.’ <br />
26“Dämaari, yɛn gaat kuay A-bɛ-ram, kɛ yɛn nɛy tin kɔ̱ŋ tin luɔ̱thkɛ Kuoth, ca ruac känä nɛmɛ jäk kä kɔn. 27Kɛ ɣöö nɛy tin cieŋ kä Jɛ-ru-tha-lɛm kɛ kua̱rkiɛn, /kenkɛ jɛ ŋic, kä /ken ruaacni göökni tin la kuɛ̈nkɛ kɛ cäŋ lɔ̱ŋni diaal cop lo̱cnikiɛn. Kä cukɛ ruaacni ti̱ti̱ jakä thuɔ̱k kɛ kuɛthdɛ li̱th. 28Kä a cäŋɛ ni mëë thilɛ mi ca jek mi dëë näk ni jɛ, cukɛ Pay-lɛt thiec kɛ ɣöö ba jɛ näk. 29Kä mëë cikɛ ti diaal tëë ca gɔ̱r kɛ kui̱dɛ thuk kɛ lätni, cukɛ jɛ ka̱p piny wi̱c jiaath, kä cua jɛ wä kony kɔ̱k. 30Kä duundɛ ɣöö cu Kuoth ɛ jiɛc li̱th. 31Kä kɛ ni̱n ti ŋuan cuɛ rɔɔdɛ nyuɔ̱th nɛy tëë cu jiɛɛn kɛ jɛ kɛɛl kä Gɛ̈-lɛ-li wäkɛ kä Jɛ-ru-tha-lɛm, kä kɛ nëënkɛ ɛn täämɛ kä naath. 32Kä nöŋkɔ yɛ thuk ti gɔw ala min ci Kuoth ɛ la̱r gua̱ndɔɔŋnikɔn. 33Ɛ jɛn ɛn ni̱n cɛ jakä thuɔ̱k kɛ kɔn gaat gankiɛn kɛ jiëc Yecu li̱th. Kä ɛ jɛn ɛn ni̱n ca gɔ̱r bä rɛy Diit in rɛwdɛ i̱,#13:33 Diit 2:7. <br />
‘Ɛ ji̱n Gatdä, <br />
kä ɛn walɛ ɛ ɣän guur.’ <br />
34Kä nɛmɛ ɛ jɛn min ci Kuoth ɛ lar kɛ kui̱ jiecädɛ li̱th ɛn ɣöö /cɛ loc noorä bi met,#13:34 Ica 55:3. <br />
‘Ɣän bä yɛ ka̱m min rɛl rɔ, <br />
tin ca la̱r Dee-bid.’ <br />
35Kɛ kui̱ ɛmɔ cuɛ jɛ lar bä rɛy Diit guäth dɔ̱diɛn i̱,#13:35 Diit 16:10. <br />
‘Ji̱n /ci Kɛlu min Rɛl Rɔ <br />
bi pa̱l nuɔɔr.’ <br />
36Kɛ ɣöö mëë ci Dee-bid ruac Kuɔth lat rɛy ri̱cnikɛ, cuɛ li̱w. Cua jɛ kony gekä gua̱ndɔɔŋnikɛ, kä cu puɔ̱nydɛ nuɔɔr. 37Kä duundɛ ɣöö ram in ci Kuoth ɛ jiɛc /kenɛ nuɔɔr nɛn. 38Kɛ kui̱ ɛmɔ, dämaari, ŋa̱cɛ mɛmɛ ɛn ɣöö kɛ wut ɛmɛ ca yɛ la̱t päl dueeri. 39Kä kɛ Yecu ca nɛy diaal tin ŋa̱th lony kä ti diaal tin /ca yɛ dee luäŋ kɛ luɔ̱ny thi̱n ɛ ŋut Muthɛ. 40Kɛ kui̱ ɛmɛ, niɛkɛ rɔ̱ kɛ ɣöö /ci tëë ca lar ɛ göök bi ben kä yɛ i̱, <br />
41 # 13:41 Ɣäb 1:5. ‘Nɛ̈nɛ jɛ, yɛn ji̱ diɛw diɛɛwni! <br />
Ga̱a̱cɛ kä bia cu li̱w, <br />
kɛ ɣöö ɣän la̱tdä duɔ̱ɔ̱r rɛy teekädun, <br />
la̱t mi /cia bi met ŋäth, <br />
a cäŋ ca jɛ la̱t <br />
yɛ ɛ raan.’ ” <br />
42Kä min wä Puɔl kɛnɛ Bar-na-bäth raar, cu naath kɛ pal ɛn ɣöö dee kɛ ŋɔaani ti̱ti̱ nyɔk kɛ la̱t kɛ cäŋ lɔ̱ŋä mi bëë mi. 43Kä mëë ci duɔl däk piny guäth palä, cu ji̱ Juudh ti ŋuan kɛnɛ nɛy ti ca rɔ̱ riet ciɛŋä ji̱ Juudh Puɔl kɛnɛ Bar-na-bäth guɔ̱ɔ̱r. Kä cu jaak ruac kɛ kɛ kä cukɛ kɛ com kɛ ɣöö bikɛ cieŋ rɛy puthä baaŋ Kuɔth. <br />
44Kɛ cäŋ lɔ̱ŋä in dɔ̱ŋ cu ri̱w ji̱ wec rɔ̱ dol ɛn ɣöö bikɛ ruac Kua̱r ni Kuɔth ben liŋ. 45Kä mëë ci ji̱ Juudh buɔ̱n nath nɛn, cu lo̱ckiɛn thia̱a̱ŋ kɛ tiɛɛl. Kä cukɛ kuëth kä latkɛ ruac Puɔl jɔ̱ɔ̱r. 46Kä cu Puɔl kɛnɛ Bar-na-bäth ruac kɛ buɔ̱m lɔaac, wäkɛ i̱, “Cɛ ku gɔaa pa̱ny ɛn ɣöö dëë ruac Kuɔth kɔŋ la̱t yɛ. Kä täämɛ min cia jɛ lo̱k, kä cia rɔ̱ luk ɛn ɣöö /cia gɔw kɛ kui̱ teekä mi do̱raar, kä täämɛ, bakɔ wä kä Jur. 47Kɛ ɣöö ci Kuäär ni Kuoth kɔ la̱t lat, wëë jɛ i̱,#13:47 Ica 49:6. <br />
‘Ɣän cä yɛ jakä buay Juri, <br />
kɛ ɣöö bia ka̱n naŋ pekni <br />
wec muɔ̱ɔ̱n.’ ” <br />
48Mëë ci Jur mɛmɛ liŋ, cu lo̱ckiɛn tɛɛth, kä cukɛ ruac Kua̱r ni Kuoth liak. Kä cu nɛy diaal tin ca mɛ̈k teekä mi do̱raar ɛ Kuoth ŋa̱th. 49Kä cu ruac Kua̱r ni Kuoth däk rɛy rööl ɛmɔ kɛɛliw. 50Cu ji̱ Juudh män tin luɔthkɛ kä ca lo̱ckiɛn ka̱m pal Kuɔth kä luɔ̱thkɛ kɛnɛ bööth wutni wec jakä kac nhial. Kä cukɛ jɛ tok kɛ mi ciaŋkɛ Puɔl kɛnɛ Bar-na-bäth a jiäk, kä cukɛ kɛ tuk ro̱o̱liɛn. 51Cu Puɔl kɛnɛ Bar-na-bäth tur ciöknikiɛn tëŋ kɛ ala nyuuth lökdiɛn, kä cukɛ wä kä Ay-ko-niäm. 52Cu ji̱ kɔaar Yecu thia̱a̱ŋ kɛ tɛ̈th lɔaac kɛnɛ Yiëë in Gɔaa in Rɛl Rɔ. <br />
<h3><a href="act chapter.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<br />
</body>
</html>
