<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
3 <br />
Duer Jɛ-ru-tha-lɛm kɛnɛ luëlɛ <br />
1Riɛk akɛ wec in ciɛŋ naath <br />
a jiäk kä lät dueer! <br />
2Kä thilɛ ram mi luthɛ, <br />
kä lökɛ ɣöö nyuɔ̱thkɛ <br />
jɛ duɔ̱ɔ̱r. <br />
Kä /cɛ Kuoth Nhial ŋäth, <br />
kä /cɛ rɔ thieek kɛ Kuothdɛ. <br />
3Kä ruëëckɛ kɛ ya̱a̱k wa̱r <br />
ti thilɛ mi pa̱lkɛ <br />
kɛ kui̱ ruɔ̱nwaaŋ. <br />
4Kä göökɛ thilɛ kɛ ŋa̱th. <br />
Kä ci bööth palädɛ min <br />
rɛl gɔɔydɛ rɔ yia̱r, <br />
kä ca ŋuɔ̱t jak kä nyin köör. <br />
5Kä Kuoth Nhial ɛ cuɔ̱ɔ̱ŋ rɛydɛ, <br />
/cɛ duer a lätdɛ. <br />
Kä kɛ runwaŋni diaal la latdɛ cuŋ, <br />
kä /kenɛ met pa̱k kɛ cäŋ kɛl. <br />
Kä ŋotdɛ kui̱c gua̱n dueeri pöc. <br />
6“Ɣän cä döör näk, <br />
kä cä wi̱i̱kiɛn däk. <br />
Kä cä duɔ̱pkiɛn yia̱r, <br />
a bɛ thil ram mi jäl thi̱n. <br />
Kä cä wi̱i̱kiɛn däk, a thilɛ <br />
ram mi bi cieŋ thi̱n. <br />
7Kä cua car i̱, ‘Bɛ ɣä ku dhil <br />
luɔ̱th ɛ puc, <br />
a bɛ luek ku dhil liŋ. <br />
Kä /ca gua̱th cieŋädɛ bi däk, <br />
kä /ci gakdä bi wä kä jɛ.’ <br />
Kä tin jiäk diaal tin la̱tkɛ.” <br />
8Kä cu Kuoth Nhial wee i̱, <br />
“Kɛ kui̱c ɛmɔ lipä kɛ cäŋ <br />
in wa̱a̱ rɔ wä jiɛc <br />
ala neen. <br />
Kɛ ɣöö ruacdä ɛ ɣöö bä döör <br />
ma̱a̱t, kä bä kuääri dol, <br />
kä bä waŋ lɔaacdä wuɔ̱ckɛ, <br />
kɛ waŋ lɔaacdä bä wi̱c <br />
muɔ̱ɔ̱n thuk kɛɛliw. <br />
9“Kä ɛn guäth ɛmɔ, ɣän bä <br />
ruac dööri ri̱t, <br />
a bɛ la ruac mi gɔaa, <br />
kä bi kɛn diaal pal ni ɣä, <br />
ɣän kärɔa a thil kuoth <br />
mi dɔ̱ŋ. <br />
10Ni kui̱ kiɛɛr nikä Kuc <br />
nɛy tin palkɛ ɣä, nɛɛkä tin <br />
te da̱kla̱a̱tni, <br />
ba ɣä nöŋ muc. <br />
11“Ɛn cäŋ ɛmɔ /ca yɛ bi <br />
jak kä po̱c, <br />
kɛ kui̱ lätni diaal tëë cia <br />
ri̱t ni rɔ̱ kä ɣä. <br />
Kɛ ɣöö ɣän bä nɛy tin liakɛ <br />
rɔ̱ rɛydun woc, <br />
kä /cia rɔ̱ bi lɛ nyɔk <br />
kɛ wuɔ̱c kɔɔrä wi̱i̱ pa̱a̱mdä <br />
min rɛl gɔɔydɛ rɔ. <br />
12Kɛ ɣöö bä cieŋ rɛydun <br />
yɛn nɛy ti mua̱l mua̱a̱l <br />
ti tekɛ ŋuɔ̱t, <br />
ti ba luäk go̱r <br />
kä Kuoth Nhial. <br />
13Kä duɔth ji̱ I-thɛ-rɛl tin tëk, <br />
/cikɛ bi lɛ duer. <br />
Kä /ca kac bi lat, <br />
kä /ca mi la kaŋ bi lat. <br />
Bikɛ mi̱th kä bikɛ tɔ̱ɔ̱c, <br />
kä thilɛ mi bikɛ jak <br />
kä dual.” <br />
14Tuari lö nya Dha-yɔn. <br />
Kä rɔali lö I-thɛ-rɛl! <br />
Ŋari kɛ tɛ̈th lɔaac kɛ lɔcdu kɛɛliw <br />
lö nya Jɛ-ru-tha-lɛm! <br />
15Ci Kuoth Nhial lukdu päl, <br />
kä cɛ ji̱ tɛ̈ru luɔc jɔk kä ji̱. <br />
Te Kuoth Nhial ni Kuäär I-thɛ-rɛl <br />
kɛɛl kɛ ji̱. <br />
/Cu lɛ dual kɛ riɛk. <br />
16Ɛn cäŋ ɛmɔ ba Jɛ-ru-tha-lɛm <br />
jiök i̱, <br />
“/Cu dual lö Dha-yɔn <br />
kä /cu rɔ lɛ luär. <br />
17Te Kuoth Nhial ni Kuoth <br />
I-thɛ-rɛl kɛɛl kɛ ji̱, <br />
ɛ wääth köör la ŋunɛ juc nath. <br />
Kä bi lɔcdɛ tɛɛth rɛydun <br />
kä kɛ nhökdɛ bɛ yɛ moc tëk <br />
mi pay tuɔɔk. <br />
Kä bɛ yɛ puany kɛ jɔw mi <br />
di̱i̱t kɛ dit. <br />
18Kä kɛ cäŋ ŋarä, <br />
ɣän bä da̱k woc rɛydun, <br />
kɛ ɣöö /cia riɛkdɛ bilɛ jek. <br />
19Nɛ̈nɛ jɛ, ɛn guäth ɛmɔ ɣän <br />
bä nɛy tin ciaŋkɛ ji̱ <br />
a jiäk duäc, <br />
kä bä ruath dɛ̈ɛ̈l kän <br />
kä bä pɛ̈ɛ̈c ruɔ̱ɔ̱l, <br />
kä bä pöcdiɛn cu jak kä liak, <br />
kä bakɛ liak ɛ wi̱c <br />
muɔ̱ɔ̱n kɛɛliw. <br />
20Ɛn cäŋ ɛmɔ bä yɛ nööŋ cieŋ, <br />
cäŋ in bä yɛ mat kɛɛl. <br />
Ɣän bä yɛ ka̱m liak kɛnɛ luth <br />
rɛy nɛɛni diaal wi̱i̱ muɔ̱ɔ̱n, <br />
mi wa̱a̱ yɛ wä luɔ̱c baŋkun,” <br />
ruac ni ɣän Kuoth Nhial. <br />
<br />
<h3><a href="zep chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
</body>
</html>
