<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<p>19 <br />
  Luek Go̱kä ni Yeɣu kɛ Yɛ-ɣo-ca-pat <br />
  1Kä cu kuäär Juda ni Yɛ-ɣo-ca-pat kään kä cuɛ luny dhɔrɛ kä Jɛ-ru-tha-lɛm. 2Kä cu gök ni Yeɣu gat Ɣä-na-ni jɛ wä lor, kä cuɛ kuäär ni Yɛ-ɣo-ca-pat jiök i̱, “Aderi ku luäk ni nɛy tin dual, kä bi nhɔk ni nɛy tin lökɛ Kuoth Nhial? Kɛ kui̱c kä nɛmɛ, gak Kuoth Nhial kɛ ji̱. 3Ku duundɛ la ɣöö ca tha̱a̱ŋ kä ti gɔw jëk kä ji̱, ci kuth Ä-ce-roth däk muun. Kä ci lɔcdu ka̱m Kuoth Nhial.” <br />
  Riali Yɛ-ɣo-ca-pat kɛ rɔ ikä <br />
  4Kä ɛn kuäär ni Yɛ-ɣo-ca-pat ciɛŋɛ ni Jɛ-ru-tha-lɛm, cuɛ lɛ wä ja̱l rɛy nath a känɛ nikä Ber-cɛ-ba a wä ni wi̱i̱ päämni Ɛ-pa-rim, kɛ ɣöö bɛ naath luɔ̱c kä Kuoth Nhial, Kuoth gua̱ni. 5Kä cuɛ ruëëc kuany rɛy wec kɛɛliw kä wi̱i̱ Juda diaal tin buɔ̱m buɔ̱ɔ̱m, wec kɛ wec. 6Kä cuɛ ruëëc jiök i̱, “Ŋa̱cɛ min bia la̱t ɛgɔaa, kɛ ɣöö /cia lät ni raan ikä, lät yɛn ni Kuoth Nhial ikä. Kä jɛn bɛ te kɛɛl kɛ yɛ mi ŋok yɛn luk. 7Kä täämɛ kua Kuoth Nhial luɔ̱th. Kä tiɛtdɛ mɔ bia la̱t ɔ, kɛ ɣöö kɛ Kuoth Nhial Kuothdan /cɛ mi cia̱ cuɔ̱ɔ̱ŋ nhɔk, kä cɛ liak nhɔk kiɛ kök.” <br />
8Kä cu Yɛ-ɣo-ca-pat ruëëc kuany bä kä Jɛ-ru-tha-lɛm, ji̱ Lii-bay kɛ bööth palä kɛ bööth thuk duëli ji̱ I-thɛ-rɛl, kɛ ɣöö bikɛ ram mi ci ŋut Kuɔth Nhial to̱l lat kɛnɛ kam nɛɛni ti ci gua̱c kä Jɛ-ru-tha-lɛm. 9Kä cuɛ kɛ ka̱m ŋuɔ̱t ti̱ti̱, “Yɛn la̱tdɛ kɛ lɔcdun kɛɛliw kɛ ŋa̱th rɛy luthä Kuɔth Nhial. 10Kä mi wee tekɛ luk mi ca nöŋ ji̱ ɛ raan kä gaatmuɔɔr tin cieŋ wi̱i̱nikiɛn, ɛ ram mi ci raan näk kiɛ ram mi ci ŋuɔ̱t töl kiɛ luëëk, bikɛ luek, akɛ ca Kuoth Nhial lät kä dueer. Kɛ ɣöö /ci kɛ̈cdɛ bi ben kä ji̱ yɛnɛ gaatmuɔɔr. Kä mi wi̱i̱ nɛmɛ wä la̱t, ci bi tekɛ duer. 11Kä täämɛ bo̱o̱th palä min di̱t ni Ä-mɛ̈r-yaa bɛ yɛ böth kä ti diaal tin luɔtkɛ ni Kuoth Nhial. Kä bi Dhɛ-bɛ̈d-yaa gat I-ca-mel bo̱o̱th thuɔk duëël Juda, bɛ yɛ böth kä tin diaal tin luɔtkɛ ni kuäär. Kä bi ji̱ Lii-bay lät nhiamdun ala bööth. La̱tdɛ agɔaa kä bi Kuɔth Nhial te kɛɛl kɛ nɛy tɔ̱ la̱tkɛ cuŋ tɔ̱!” </p>
<h3><a href="2ch chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth </a></h3>
<p><br />
</p>
</body>
</html>
