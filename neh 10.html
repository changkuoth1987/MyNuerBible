<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
10 <br />
1Kä nɛy tin ca warɛgak thany ɛ rueec ni Nɛ-ɣɛm-yaa gat Ɣä-kɛ̈l-yaa gat Dhid-ki-yaa, <br />
2kɛ Thɛ-ra-yaa kɛnɛ Ä-dhar-yaa kɛ Yir-mɛ-yaa, <br />
3kɛ Pɛ̈c-ɣur kɛnɛ Ä-mɛ̈r-yaa kɛ Mɛ̈l-ki-yaa, <br />
4kɛ Ɣɛ̈-tuc kɛnɛ Cɛ-bɛ̈n-yaa kɛ Mɛ̈l-uk, <br />
5kɛ Ɣa-rim kɛnɛ Mɛ-re-moth kɛ O-bad-yaa, <br />
6kɛ Da-ni-yel kɛnɛ Gi-nɛ-thon kɛ Ba-ruk, <br />
7kɛ Mɛ-cu-lam kɛnɛ Ä-bi-yaa kɛ Mi-ya-min, <br />
8kɛ Mɛ̈dh-yaa kɛnɛ Bil-gay kɛ Cɛ-mɛ̈-yaa, kɛn nɛy tɔ̱tɔ̱ kɛ bööth palä. <br />
9Kä ji̱ Lii-bay ɛ <br />
Yɛ-cuwä gat Ä-dhan-yaa kɛ Bi-nuwi <br />
kä gaat Ɣe-na-dad kɛnɛ Kɛ̈d-mi-el, <br />
10kɛ ji̱ maarädiɛn ni Cɛ-bɛ̈n-yaa kɛ Ɣo-di-yaa kɛnɛ Kɛ-li-ta kɛ Pɛ-la-yaa kɛnɛ Ɣa-nan, <br />
11kɛ Mika kɛnɛ Rɛ-ɣob kɛ Ɣä-cɛ̈b-yaa, <br />
12kɛ Dha-kur kɛnɛ Ce-reb-yaa kɛ Cɛ-bɛ̈n-yaa, <br />
13kɛ Ɣo-di-yaa kɛnɛ Bani kɛ Bɛ-ni-nu. <br />
14Kä bööth nath cua, <br />
Pɛ̈r-oc kɛnɛ Pɛ̈-ɣɛ̈th-mo-ab kɛ Ee-lam kɛnɛ Dhɛ̈tu kɛ Bani, <br />
15kɛ Buni kɛnɛ Ɛ̈dh-gad kɛ Be-bay, <br />
16kɛ Ä-do-ni-yaa kɛnɛ Big-way kɛ A-din, <br />
17kɛ A-ter kɛnɛ Ɣidh-ki-yaa kɛ Ɛ̈-dhur, <br />
18kɛ Ɣo-di-yaa kɛnɛ Ɣa-cum kɛ Be-dhay, <br />
19kɛ Ɣa-rip kɛnɛ Ä-na-thoth kɛ Nebay, <br />
20kɛ Mag-pi-yac kɛnɛ Mɛ-cu-lam kɛ Ɣe-dhir, <br />
21kɛ Mɛ-ce-dha-bel kɛnɛ Dha-dok kɛ Ya-duwa, <br />
22kɛ Pɛ-lɛ̈t-yaa kɛnɛ Ɣa-nan kɛ Ä-na-yaa, <br />
23kɛ Ɣo-ce-ya kɛnɛ Ɣä-nɛ̈n-yaa kɛ Ɣɛ̈-cub, <br />
24kɛ Ɣɛ̈-lo-ɣec kɛnɛ Pila̱ kɛ Co-bek, <br />
25kɛ Rɛ-ɣum kɛnɛ Ɣä-cab-naa kɛ Mä-the-yaa, <br />
26kɛ Ä-ɣi-yaa kɛnɛ Ɣa-nan kɛ A-nan, <br />
27kɛ Mɛ̈l-uk kɛnɛ Ɣa-rim kɛ Banaa. <br />
Mat ruac <br />
28Cu duɔth nath kɛ bööth palä kɛ ji̱ Lii-bay kɛ ga̱a̱ŋ thuɔk luaak kɛ këët din, kɛ la̱a̱t luaak Kuɔth kɛ nɛy diaal tëë ca rɔ̱ lɛ̈y go̱lä kä ji̱ wec kɛɛl kɛ mänkiɛn kɛ dhɔɔlkiɛn kɛ nyieekiɛn kɛ kui̱ ŋuɔ̱tni Kuɔth, nɛy diaal tin ŋa̱ckɛ ŋɔak kä dëë ruac liŋ, 29cukɛ rɔ̱ ma̱t gaatmani, kɛ nɛy tin luɔ̱thkɛ, cukɛ rɔ̱ mat rɛy lamä kɛnɛ ya̱c kɛ ɣöö bikɛ guɔ̱ɔ̱r ni ŋuɔ̱t Kuɔth tëë ci ja̱ŋ Kuɔth ni Muthɛ kɛ lat, kɛnɛ ɣöö bikɛ Luëëk Kuɔth Nhial ni Kuäära diaal tit, kä bakɛ la̱t kɛnɛ ciɛŋkɛ. <br />
30Kä /canɛ nyieekɔn bi jak kä kuɛ̈nkɛ ɛ ji̱ muɔ̱ɔ̱n ɛmɛ kä /canɛ gaatkɔn bi jak kä kuɛ̈nkɛ nyieekiɛn. <br />
31Kä mi wä kɛn nɛy ti̱ti̱ bɛl ko̱kä wä nööŋ kɛ cäŋ lɔ̱ŋä ti ba ben kɔak, /canɛ kɛ bi kɔk kä kɛ kɛ cäŋ lɔ̱ŋä kiɛ kɛ cäŋ in /ci naath lät thi̱n. Kä kɛ bärɔw runi /ca bɛl bi pith kä ba ŋuäl diaal päl. <br />
32Kä cakɔ jɛ lar ɛn ɣöö bi ram ɔ kä kɔ taripdɛ a tho̱p kɛ kui̱ la̱t luaak Kuɔthda, 33kɛ kui̱ jurayä wec tharbëtdä kɛnɛ muc bɛɛl kɛ muc in waŋkɛ ni ciaŋ kɛnɛ muc ca̱ŋ lɔ̱ŋä kɛ tuk path kɛnɛ ni̱n ti̱mä tin ca mɛk, kɛ kui̱ mucni ti rɛ̈l kɛ rɔ̱, kɛnɛ kui̱ mucni dui̱rä tin luɛ̈lkɛ ji̱ I-thɛ-rɛl, kɛ kui̱ lätni diaal rɛy luaak Kuɔthda. <br />
34Kä cuakɔ gaakni yuɔr bä kɔn bööth palä kɛ ji̱ Lii-bay kɛ naath, kɛ ɣöö ba ŋa̱c ɛ nɛy diaal ɛn ɣöö bi dhɔr kɛl jiɛn nööŋ rɛy Luaak Kuɔthda mɔ kɛ gua̱a̱th in ca lar kɛ ruɔ̱n, kɛ ɣöö bakɛ ben pɛt wi̱i̱ yi̱kä Luaak Kuɔth Nhial ni Kuothda, ce̱tnikɛ min ca gɔ̱r ɛ ŋuɔ̱t. <br />
35Kä bakɔ key bɛɛlkɔ kɛnɛ key dɛɛni jiɛn diaal tin nhiam nööŋ rɛy Luaak Kuɔth Nhial run kä run. <br />
36Ce̱tnikɛ min ca gɔ̱r rɛy ŋuɔ̱tni, bakɔ key gankɔ kɛnɛ ɣɔ̱ɔ̱kɔ kɛ key deetkɔ nöŋ bööth palä tin lät rɛy Luaak Kuɔthda. <br />
37Kä bakɔ duel kuakni Luaak Kuɔthda kɛnɛ bööth palä nöŋ muc bɛɛl kɛnɛ dɛy jiɛn diaal tin nhiam, kɛ kɔaŋ kɛnɛ liɛɛth. Kä bakɔ ji̱ Lii-bay nöŋ wa̱l wa̱a̱li bɛɛlkɔ, kɛ ɣöö kɛ ji̱ Lii-bay la kɛn tɔ̱ la ma̱a̱t kɛ kɛ tɔ̱ rɛy wi̱i̱nikɔ diaal. 38Kä bi bo̱o̱th palä min la gat Ä-ron tekɛ ji̱ Lii-bay guäth in kän ji̱ Lii-bay wa̱l wa̱a̱li. Kä bi ji̱ Lii-bay wäl wääli wa̱l wa̱a̱likiɛn nööŋ Luaak Kuɔthda, rɛy duëël kuakni. 39Kä bi ji̱ I-thɛ-rɛl kɛnɛ ji̱ Lii-bay, muc bɛɛl kɛnɛ kɔaŋ kɛ liɛɛth nööŋ duëël kuakni guäth in te kuak rɛ̈y Luaak Kuɔth thi̱n, kɛnɛ bööth palä kɛ ga̱a̱ŋ thuɔk Luaak kɛ këët din. /Cakɔ Luaak Kuɔthda bi päl talaaŋä. <br />
<h3><a href="neh chapters.html">locni̠ kä ciök baybolä</a></h3>
<h3><a href="Index.html">wërkä buɔkni̠ Ruackuɔth</a></h3>
<br />
</body>
</html>
